Ad quas, orba viro, trístior ædes
gressus promóveas sola, Clotíldis?
Martíni túmulo condis amáros
luctus: inde potens bella coérces.
Incúmbens précibus, nec tibi parcens,
indúlges áliis, nutris egénos,
Christi membra foves; pródita factis,
dum regína lates, nota corúscas.
Felíces nímium, si tua nati
prudénter sáperent verba salútis!
O regum génetrix, ipsa nepótum
urget cura tuum pectus amóre.
Nunc e sede poli réspice gentem;
te matrem fídei grata salútat;
præsens alma, tuis cǽlitus esto;
propéllas pátria lóngius hostes.
Sanctæ Trinitáti laudis honóres,
per quam Francígenis fémina prudens
Christi colla iugo fléctere suávi,
cælestémque viam cúrrere monstrat. Amen.