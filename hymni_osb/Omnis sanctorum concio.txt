Omnis sanctórum cóncio
matrem colláudet Vírginis,
de cuius puerpério,
salus procéssit hóminis.
Hæc prolem devotíssime
petens a Patre lúminum,
proméruit digníssime
Maríam decus vírginum.
Ex Ióachim, quem hábuit
vitæ virum exímiæ,
Anna Maríam génuit,
matrem regis iustítiæ.
Stirps Iesse clara déluit
Evæ matris oppróbrium,
dum Anna prolem génuit,
florem sanctórum ómnium.
Glória tibi Dómine,
qui natus es de Vírgine,
cum Patre et Sancto Spíritu
in sempitérna sǽcula. Amen.