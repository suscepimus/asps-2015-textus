Mox ad theátrum pródiens,
turbis palam spectántibus,
matúre, cum Sancto, truces
ad béstias expóstus es.
Imménsa scindunt vérbera;
mordent furéntes bélluæ;
igníta sedes ústulat,
detrúncat audax áscia;
O mártyres! O víctimæ!
his Attalus coniúngitur:
refert corónas Pónticus,
palmásque victríces metit.
Nos, o iuváte súpplices,
quos, dente discíssos fero,
torménta post et bárbara
cælo secúris áddidit.
Sit laus Patri, laus Fílio,
sit par tibi laus, Spíritus,
quo dante, certátrix cohors
torquéntibus fit fórtior. Amen.