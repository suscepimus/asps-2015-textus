LITANIÆ
litaniarum in matutinis laudibus Vesperisque adhibendarum aliquot hic pro -
posita specimina interpretationes, tam antiquæ quam hodiernæ, litaniarum illarum
quas orientales ecclesiæ in liturgia missæ necnon horis oƒcii hucusque retinent.
sicut orientales litaniæ omnes generatim intentiones ecclesiæ et hominum complectentur,
sic et latinæ imitationes, cum elata dicendi gravitate tum modesta simplicitate,
fecerunt. integrum autem cuique manet aptiori modo textus seligere necnon novos
componere, atque secundum litteram sanctæ regulæ unicam supplicationem K◊rie
eléison adhibere.
I
missale hibernic. de stowe
√ dicámus omnes ex toto corde er ex tota mente: K◊rie
eléison. ¤ K◊rie eléison.
√ pro supérna pace et tranquillitáte témporum nostrórum
orámus te. ¤
√ pro sancta ecclésia cathólica quæ est a fínibus usque ad
términos orbis terræ, orámus te. ¤
√ pro papa nostro n. et epíscopo n. et ómnibus epíscopis
presb◊reris, diáconis et ministris, orámus te. ¤
√ pro virgínibus, víduis, órphanis. pæniténtibus et catechúmenis,
orámus te. ¤
√ pro hoc loco et habitántibus in eo atque peregrinántibus, iter
agéntibus et navigántibus, orámus te. ¤
√ pro infírmis, egéntibus et a·íctis, atque his qui in sancta
ecclésia fructus misericórdiæ largiúntur, orámus te. ¤
√ christiánum ac pacíficum nobis finem cóncedi a dómino
comprecémur. ¤
√ et divínum in nobis permánere vínculum caritátis deum
comprecémur. ¤
√ conserváre sanctitátem et cathólicæ fídei puritátem sanctum
deum comprecémur. ¤
√ sanctæ dei genetrícis sempérque vírginis maríæ et sanctórum
ómnium memóriam recólimus, ut, orántibus eis pro nobis,
véniam a dómino mereámur. ¤
pater noster.
II
missale ambrosianum
√ divínæ pacis et indulgéntiæ múnera flagitántes, ex toto corde
et ex tota mente precámur te. ¤ dómine, miserére.
√ pro ecclésia sancta cathólica, quæ hic et per totum orbem
diμúsa est, precámur te. ¤
√ pro papa nostro n. et pontífice nostro n. omnibúsque
sacerdótibus et minístris, precámur te. ¤
√ pro pace ecclesiárum, vocatióne géntium et quiéte populórum,
precámur te. ¤
√ pro civitáte hac et conversatióne eius, omnibúsque habitántibus
in ea, precámur te. ¤
√ pro áerum tempérie ac fructu et fecunditáte terrárum, precámur
te. ¤
√ pro virgínibus, víduis, órphanis, captívis et pæniténtibus,
precámur te. ¤
√ pro navigántibus, iter agéntibus, in carcéribus, in vínculis, in
metállis, in exsíliis constitútis, precámur te. ¤
√ pro his qui divérsis infirmitátibus detinéntur, quique spirítibus
vexántur immúndis, precámur te. ¤
√ pro his qui in sancta tua ecclésia fructus misericórdiæ
largiúntur, precámur te. ¤
√ exáudi nos, deus, in omni oratióne atque deprecatióne
nostra, precámur te. ¤
pater noster.
III
deprecatio gelasii
√ dicámus omnes: dómine, exáudi et miserére. ¤ dómine,
exáudi et miserére.
√ patrem unigéniti et dei fílium genitóris ingéniti et sanctum
dómini spíritum fidélibus ánimis invocámus. ¤
*√ pro immaculáta dei vivi ecclésia per totum orbem constitúta,
divínæ bonitátis opuléntiam deprecámur. ¤
**√ pro sanctis dei magni sacerdótibus et minístris, cunctísque
deum verum coléntibus pópulis, christum dóminum supplicámus.
¤
**√ pro univérsis recte tractántibus verbum veritátis, multifórmem
verbi dei sapiéntiam peculiáriter obsecrámus. ¤
**√ pro his qui se mente et córpore propter cælórum regna
castíficant et spiritáli labóre desúdant, largitórem spiritálium múnerum
implorámus.¤
*√ pro religiósis princípibus omníque milítia eórum qui iudícium
et iustítiam díligunt, dómini poténtiam obsecrámus. ¤
*√ pro iucunditáte serenitátis et opportunitáte plúviæ atque
aurárum vitálium blandiméntis ac próspero diversórum témporum
cursu, rectórem mundi dóminum deprecamur. ¤
**√ pro his quos prima christiáni nóminis initiávit agnítio, quos
iam desidérium grátiæ cæléstis accéndit, omnipoténtis dei misericórdiam
obsecrámus. ¤
*√ pro his quos humánæ fragilitátis infírmitas et quos nequítiæ
spiritális invídia vel várius sΔculi error invólvit, redemptóris
nostri misericórdiam implorámus. ¤
*√ pro his quos peregrinatiónis necéssitas aut iníquæ potestátis
oppréssio, vel hostilitátis vexat ærúmna, salvatórem dóminum
supplicámus. ¤
**√ pro (his quos ignorátio sui creatóris excΔcat, vel gentílium
superstítio détinet, aut a fídei sémitis error abdúcit,) veritátis
dóminum deprecámur. ¤
*√ pro operáriis pietátis et his qui necessitátibus laborántium
fratérna caritáte subvéniunt, misericordiárum dóminum deprecámur.
¤
*√ pro ómnibus intrántibus in hæc sanctæ domus dómini átria,
qui religióso corde et súpplici devotióne convenérunt, dóminum
glóriæ deprecámur. ¤
*√ pro emundatióne animárum corporúmque nostrórum et
ómnium vénia peccatórum, clementíssimum dóminum supplicámus.
¤
*√ pro refrigério fidélium animárum, præcípue (fratrum qui
nobíscum christo militavérunt), dóminum spirítuum et univérsæ
carnis iúdicem deprecámur. ¤ dómine, exáudi et miserére.
**√ mortificátam vítiis carnem et vivéntem fide ánimam.
¤ præsta, dómine, præsta.
**√ castum timórem et veram dilectiónem. ¤ præsta, dómine,
præsta.
**√ gratum vitæ órdinem et probábilem éxitum. ¤ præsta, dómine,
præsta.
**√ angelum pacis et solácia sanctórum. ¤ præsta, dómine,
præsta.
nosmetípsos et ómnia nostra, quæ orta, quæ aucta per dóminum,
ipso auctóre suscípimus, ipso custóde retinémus, ipsiúsque
misericórdiæ et arbítrio providéntiæ commendámus.
pater noster.
(* una vice, ** altera vice, si placet.)
IV
mss franco-gallic.
√ dicámus omnes: dómine, miserére. ¤ dómine, miserére.
√ pro supérna pace et tranquillitáte témporum, invocámus te.
¤ domine, miserere.
√ pro sancta ecclésia cathólica quæ est in toto orbe diμúsa, supplicámus
te. ¤
√ pro pastóre nostro et omni clero eius, implorámus te. ¤
√ pro abbáte nostro et omni congregatióne eius, flagitámus
te. ¤
√ pro loco nostro et ómnibus habitántibus in eo, deprecámur
te. ¤
√ pro aeris tempérie et fecunditáte terræ, precámur te. ¤
√ pro his qui infirmántur ac divérsis languóribus detinéntur,
exorámus te. ¤
√ pro remissióne peccatórum vel emendatióne morum, rogámus
te. ¤
√ pro réquie defunctórum et indulgéntia pæniténtium, implorámus
te. ¤
√ exáudi nos, deus, in omni oratióne nostra, quia pius es. ¤
pater noster.
V
iuxta litanias græcas
√ dicámus omnes ex tota ánima et ex tota mente: K◊rie eléison.
¤ K◊rie eléison.
√ pro pace orbis univérsi. prosperitáte sanctæ dei ecclésiæ,
omniúmque christifidélium unitáte, dóminum rogémus. ¤
√ pro papa n, et.omni sacerdótio, christi minístris et ascétis,
cunctóque fidéli pópulo, dóminum rogémus. ¤
√ pro áerum tempérie, frúctuum terræ cópia, tranquillísque
tempóribus, dóminum rogémus. ¤
√ pro salúte infirmórum, incolumitáte viatórum ac sublevatióne
páuperum et tribulatórum, dóminum rogémus. ¤
√ pro liberatióne omnis ánimæ christiánæ a furóre persecutórum
et a vexatióne dΔmonum, dóminum rogémus. ¤
√ pro conversióne peccatórum et illuminatióne errántium a
fide vel non credéntium, dóminum rogémus. ¤
√ pro réquie eórum qui iam dormiérunt patrum fratrúmque
nostrórum et ómnium ubíque in christo defunctórum, dóminum
rogémus. ¤
et simul his qui domum hanc sanctam, cum fide, pietáte et
timóre dei sunt ingréssi, nostram ad dóminum precem com-pleámus.
pater noster.
VI
item
√ supérnam pacem et salútem animárum nostrárum a dómino
postulántes dicámus: præsta, dómine. ¤ præsta, dómine.
√ totam diem perféctam, sanctam, pacíficam et sine peccáto a
dómino postulémus. ¤
√ angelum pacis, ducem fidélem, custódem animárum corporúmque
nostrórum a dómino postulémus. ¤
√ liberatiónem ab omni a·ictióne, violéntia, perículo et necessitáte
a dómino postulémus. ¤
√ remissiónem peccatórum nostrórum, bona et utília animábus
nostris a dómino postulémus. ¤
√ réliquum vitæ nostræ tempus in pace et pæniténtia (sanitáte)
finiéndum a dómino postulémus. ¤
√ christiánum vitæ nostræ finem, pacíficum sine dolóre neque
rubóre, bonámque defensiónem coram treméndo christi tribunáli
a dómino postulémus. ¤
sanctæ et immaculátæ dóminæ nostræ, gloriósæ dei genetrícis
sempérque vírginis maríæ et ómnium sanctórum memóriam
faciéntes atque auxílium postulántes, nosmetípsos et ínvicem totámque
vitam nostram deo commendémus.
pater noster.
VII
liturgia alexandrina s. gregorii
√ nos pópulus tuus et ecclésia tua, dómine, per fílium tuum
te patrem orámus dicéntes: K◊rie eleison. ¤ K◊rie eleison.
√ ecclésiæ tuæ fundaméntum fídei confírma. ¤
√ pópulo tuo caritátis concórdiam radícitus ínsere. ¤
√ pastóres róbora, eos qui pascúntur secúros præsta. ¤
√ da clero morum sanctitátem; illis qui virginitátem servant
temperántiam; illis qui sunt in honorábili coniúgio bonam vitam.
¤
√ da divítibus bonitátem, paupéribus auxílium, infirmántibus
sanitátem, a·íctis consolatiónem. ¤
√ senes róbore accínge, iúvenes temperántes éƒce. ¤
√ infidéles cónverte, schísmata cómprime, hærésium frémitus
exstíngue. ¤
√ et nos omnes concórditer in viam pii tui cultus dírige. ¤
pater noster.
VIII
item
√ nos pópulus tuus et ecclésia tua, dómine, per fílium tuum
te patrem orámus dicéntes: K◊rie eléison. ¤ K◊rie eléison.
√ concéde pópulo tuo concórdiam, toti mundo pacem et tranquillitátem.
¤
√ omni loco áeris tempériem et terræ fecunditátem. ¤
√ aegrotántibus salútem, indigéntibus adiutórium, órphanis
auxílium, víduis protectiónem. ¤
√ illis qui in exsíliis aut captivitáte sunt pacíficum ad própria
réditum. ¤
√ stantes confírma, eos qui cecidérunt érige, pæniténtes fidélibus
annúmera. ¤
√ eos qui sunt in hoc loco præséntes, imitatóres angelórum
constítue. ¤
√ et nos grátia tua ad tuum vocátos laudis ministérium, indígnos
licet, súscipe. ¤
pater noster.
