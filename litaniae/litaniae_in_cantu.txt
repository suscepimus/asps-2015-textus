Litania 1

Patrem Unigéniti et Dei Fílium Genitóris ingéniti et Sanctum Dómini Spíritum fidélibus ánimis invocámus: Kýrie eléison.

Chorus: \Rbar Kýrie eléison.

\Vbar
Pro sanctis Dei magni sacerdótibus et minístris cunctísque Deum verum coléntibus pópulis, Christum Dóminum supplicámus.

Pro univérsis recte tractántibus verbum veritátis, multifórmem Verbi Dei sapiéntiam peculiáriter obsecrámus.

Pro his qui se mente et córpore regna castíficant et spiritáli labóre desúdant, largitórem spiritálium múnerum implorámus.

Pro his quos prima christiáni nóminis initiávit agnítio, quos iam desidérium grátiæ cæléstis accéndit, omnipoténtis Dei misericórdiam obsecrámus.

Pro refrigério fidélium animárum, præcípue fratrum qui [sorórum quæ] nobíscum Christo militavérunt, Dóminum spirítuum et univérsæ carnis iúdicem deprecámur.

Exáudi nos, Deus, in omni oratióne nostra, quia pius es.