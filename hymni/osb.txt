Iam vox ab alto culmine
Christi docentis praemonet
adesse iam lucem prope,
ne mens sopori serviat, '
Ne somnus usque ad terminos
vitae socordis opprimat
pectus sepultum crimine
et lucis oblitum suae.
Sat convolutis artubus
sensum profunda oblivio
pressit, gravavit, obruit
vanis vagantem somniis.
Sunt nempe falsa et frivola
quae mundiali gloria
ceu dormientes egimus.
Vigilemus: hic est veritas.
Sit, Christe, rex piissime,
tibi Patrique gloria
cum Spiritu Paraclito,
in sempiterna saecula. Amen.

Te, Christe, laude fulgida
beatus hic confessus est,
monasticae qui semitam
vitae petivit asperam.
Domo, propinquis, irritis
rebus relictis saeculi,
contendit ad caelestia
Deumque solum quaesiit.
Oratione pervigil
haerebat inter angelos,
crucemque portans strenuus
est aemulatus martyres.
Sic forma factus lucida
gregemque pascens providus,
prodesse rite maluit
quam pracsidere subditis.
E pace demum cellulae,
messem reportans uberem,
ad regna pacis perpetis
te convocante transiit.
Sit, Christe, laus et gloria
tibi, Patri cum Spiritu,
qui te fide sequentibus
das tanta lucis praemia. Amen.

Miles, qui fidei lumine profluo
angusto sequeris tramite principem
Christum, te meritis dicere laudibus
nos laetos modo condecet.
Audis cum loquitur verba ter aspcra;
pares non trepidus, deseris omnia;
nam tanto Domino iam tibi complacet
vircs tradere pectoris.
Quae iustos deceant suscipis impiger,
cxerces docilis casta silentia;
his armis frueris te quibus instruis
audax in nova proelia.
Tu Patri assiduis psallere caelico
dum gaudes studiis, cordis anhelitu
orans assequeris splendida fratribus
eius dona potentius.
Abbas discipulos sedulus erudis,
praeclaris sapiens moribus edocens
quac fortes cupiant, quae Deus ardua
scandi culmina postulet.
Exemplis, precibus nos quoque concita,
ut caeli liceat praemia persequi,
ac tecum Domino dicere ovantia
Iaudis cantica perpetim. Amen.

Flos verne prati caelici,
te nostra laudant cantica,
o sponsa Christo amabilis
odore sanctitudinis.
Quam consecravit Spiritus
virtute iam baptismatis,
auget novo te munere
sponsalis cius gratia.
Dilectionis vocibus
te Christus intus pertrahit,
quem tu secuta, deseris
flores caducos sacculi.
Amoris aestu concita,
soli Deo te devoves
omnesque fratres pectoris
ardore toto amplecteris.
Orans pudica et sobria,
crucis Iabores diligens,
virtutis omnis luminc
sacrata comples atria.
Quae nunc beata possides
Dilecti in aevum gaudia,
fac nos et illa consequi
in Trinitatis gloriam. Amen.

Te vocavit, sponsa Christi,
vis amoris intimi,
teque miro castitatis
nexit illi foedere,
qui coronis angelorum
mille gaudet caelicis.
luncta felix virginali
coetui sodalium,
ante sponsum pracnitebas
caritatis ignibus,
omnis atque laeta florem
germinasti gratiae.
Saepta sacra quae silenter
incolebas innocens,
grata Iesu quam fuerunt,
qui precantem sedulo
et sequentem te videbat
passionis tramites!
Quae triumphas nunc ad Agni
sempiternas nuptias,
nos ad aureas choreas
caelitum fac allici,
perpetim qui voce laeta
Trinitatem praedicant. Amen.

O vos, prudentes virgines
atque sollerter vigiles,
contubernales caelicae,
redimitae mirifice,
Gemmæ micantes undique,
coronae regis insitae,
coruscae pulchritudine,
praecelsae sanctitudine;
O rutilantes rosulae
et Engaddenae vineae,
virtutum per spiramina
sanate cordis intima,
Ut expiatis vitiis
insertisque virtutibus,
una vobiscum Dominum
laudemus in perpetuum.
Iesu, tibi sit gloria,
qui natus es de Virgine,
cum Patre et almo Spiritu,
in sempiterna saecula. Amen.

Gaudentes festurn colimus
sanetarum Christi virginum,
quae puro corde Dominum
secutae sunt in laudibus.
O castitatis lilium,
rex virginum sanctissime,
tu, custos pudicitiae,
fraudes repelle daemonum.
Qui castis in visceribus
placaris clementissime,
nostros reatus dilue,
dimittens quae peccavimus.
Grates precantes agimus;
erramus, viam dirige;
tu, pater indulgentiae,
nobis succurre, quaesumus.
Iesu, tibi sit gloria,
qui natus es de Virgine,
cum Patre et almo Spiritu,
in sempiterna saecula. Amen.

Digne te, sancte Domine,
hymnis laudemus subditis,
te, virginale qui decus
dignatus es extollere,
Redintegrans per gratiam
in alvo sanctae Virginis
matrisque candidissimae
in Eva quod perierat.
Cuius sequentes pariter
iter beatae virgines,
ad tuum usque thalamum
tropaeum gestant proelii.
Accensis cum lampadibus
manu ferentes oleum,
Christo felices obviam
occurrunt cum victoria.
Iesu, tibi sit gloria,
qui natus es de Virgine,
cum Patre et almo Spiritu,
in sempiterna saecula. Amen.

Quos Dei vivax penitus revinxit
caritas olim tenuitque amicos,
una vos ingens simul, o bcati,
gloria cingit.
Magna te compsit pietas, Basili,
mira qui scriptis docuisti et ore,
celsa qui prudens monachis magister
iussa dedisti.
Tuque, repletus Domino,. Grcgori,
atque doctrina rutilans et arte,
dogmaturn Iumen speculatus, acri
mente canebas.
Praesules mites pariterque fortes,
nunc Dei plebes date caritatis
persequi fidas iter, atque lucis
edere fructus.
Sint Patri, Nato parilique Saneta
Flamini Iaudes, honor atque cultus,
vivitis quarum merita fruentes
pace per aevum. Amen.

Qui te, posthabitis omnibus, ambiunt,
horum praesidium, dux, Deus, optime,
quas Iaudes Placidi, fratris et incliti
Mauri pangimus, accipe.
Hic gentilitiis maior honoribus,
spretis laetus adit claustra palatiis,
calcat delicias, praedia, purpuram,
ut Christi subeat iugum.
Sancti propositam Patris imaginem
gestis comparibus sedulus exprimit;
spectandis pueri lucet in actibus
vitae norma monasticae.
Dum iussis patriis excitus advolat,
siccis en pedibus conterit aequora,
educit Placidum gurgite sospitem,
Petro par et inambulat.
Hunc frater cupide iunior aemulans
spectandus niveis moribus emicat,
praedulci socio qua Pater uberem
fontem caelitus impetrat.
Cantus Iaetitiae sint tibi, Trinitas,
quae vultus satias Iumine caelites;
nos horum tribuas tramite Regulae
fratrum praemia consequi. Amen.

Maure, te fratres celebrant ovantes
regula quotquot Benedicti aguntur,
cuius es factus merito decore
primus alumnus.
Pulchra florebat tibi cum iuventa,
hunc Patrem prudens docilisque adisti,
atque virtutum, gradiens valenter,
summa petebas.
Tu fide pura stabilique fultus
sie oboedisti, Deus ut per undas
te levem ferret, specimen daturus
nobile saeclis.
Teque collaudant monachi per orbem
gratiae florem, Placide, ac pudoris,
o comes dulcis Patriarchae et heres
aemule morum.
Roma vos caros veneranda mater
asseclas tanto tribuit magistro,
qui foret gentes pariturus ipsi
Christi ad amorem.
Gloriae laudes modulentur omnes
ore concordi Triadi supernae,
vivitis cuius gemini perenni
luce beati. Amen.

Vos ore, fratres caelites,
vos mente laeti dicimus,
quos prima sanctitudinis
Pater profudit germina.
Te mira cingit perpctis
corona, Maure, gloriae,
qui forma nobis inclita
fulges oboedientiae.
Triumphat inter Angelos
tecum sodalis candidus,
qui stirpis amplae purpuris
abiecta Christi praetulit.
Simul Magistro traditos,
simul revexit aequore
divina vos potentia,
honore darans unico.
Pari coruscos lumine
vos, o beati, poscimus,
ut nos pio solacio
iuvetis et custodia.
Sie vestra corde sedulo
servemus hic vestigia,
commune caelo redditi
ut consequamur gaudium.
Patri per aevum cantica
Natoque sint et Flamini,
qui serta nostro gemmea
vos contulerunt Ordini. Amen.

Electum Placidum, qui puer hostia
praedulcis Domino mundaque sistitur,
ornantem canimus claustra monastica
florem germine gratiae.
Quiritum populi candida gemmula,
gentis patriciae ramulus enitens,
se servis humilem maluit adici,
Christi pauperis asseclis.
Cum Mauro paribus mitis, oboedicns,
festinans pedibus crevit ad ardua,
Abbati socius quin tener affuit
lympham caelitus assequens.
Nos ipse assidua nunc prece protegat,
undis mirificus quem pater abstulit,
secura ut pateat per mare turbidum
ad litus via caelicum.
Immensae Triadi sint sine termino
laudes laetitiae, cantica gloriae,
quae nos cum Placido det sua perpetis
pacis munera consequi. Amen.

Fraternis Placidum pectora laudibus
ac votis celebrent nostra piissimis,
nostri qui generis ditat originem
vitae lumine candidae.
Annis conspicuus iam puerilibus .
liquit divitias, stemmata respuit,
ut Christi celeri iam pede semitas
liber curreret asperas.
Magni discipulus factus oboediens
Doctoris, vigilans factus et aemulus,
orando meruit cum Patre profluos
rupis culmine rivulos.
Iussis paruerat cum puer impiger,
discrimen timuit mersus in aequora;
at mire Domini protinus affuit
caro dextera servulo.
Qui vitae patuit forma monasticae
ac dulci fruitur lumine patriae,
nos fratres precibus sospitet exsules
et firmans ope dirigat.
Immensae Triadi sint sine termino
laudes laetitiae, cantica gloriae,
quae nos cum Placido det sua pcrpctis
pacis munera consequi. Amen.

Quae flos amoenus gratiae
nites et innocentiae,
te laudibus, Scholastica,
extollimus laetantibus,
Qui patris ac legiferi
te praedicamus aemulam,
illique iunctam spiritu,
sepulcro et aequa gloria.
Sibi tenellam vinxerat
te Christus arto foedere,
te reddituram iugiter
dilectionis pignora.
Amoris usta vulnere,
Sponsi penetras intima;
fratrem secuta moribus,
amore vincis fortior.
Columba munda, praepete
ad astra cursu pervolas,
quae mente, lingua, sensibus
cupiveras caelestia.
Da, virgo, rore Spiritus
et nos abunde perfrui,
ut Agni adepti gaudia
ipsi canamus gloriam. Amen.

Te, beata sponsa Christi,
turba tollit virginum
caelitumque coetus omnis
laudibus, Scholastica;
nostra votis te salutant
mixta nunc praeconia.
Quae caduca mundus offert
docta quondam spernere,
dogma fratris insecuta
eius atque regulae,
ex odore gratiarum
astra nosti quaerere.
Alta verba fratris optans
de perenni patria,
tu fluentis lacrimarum
cogis imbres currere,
facta vi dilectionis
iure tune potentior.
Luce fulges expetita
in polorum vertice,
clara flammis caritatis
cum nitore gratiae;
iuncta Sponso conquiescis
in decore gloriae.
Nunc benigna pelle nubes
cordibus fidelium,
ut serena fronte splendens
Sol perennis luminis,
sempiternae claritatis
nos inundet gaudiis.
Gloriam Patri canamus
unicoque Filio,
par tributum proferamus
inclito Paraclito,
nutibus quorum creantur
et reguntur saecula. Amen.

Surge, quid cessas? Benedicte, prodi
e tuo demum redivivus antro;
posceris mundo: tua te retexit
cognita virtus.
Te decet sacros reparare cultus,
te rudes morum repetunt magistrum;
pro tuo addicti cupiunt alumni
vivere nutu.
Impio dudum temcrata cultu,
Iustra Casini pctis alta montis;
ultor infames, Domino regente,
diruis aras.
Haec erat tellus tibi destinata;
hic patrem sancti populi futurum
culmine in sacro prupior docebit .
te Deus intus.
Regulam, caelo prius approbantc,
scribis: haec vitae specimen beatae;
tota mens patris viget hic: paterna
iussa sequamur.
Claritas Patri genitoque Verbo,
Flamini Sancto decus atque cultus,
gratia quorum tibi tanta Iaudis
gloria lucet. Amen.

Aureo solis radio pcrennis
hac die totus decoratur orbis,
ut tuis felix, Benedicte, festis
clarior adsit.
Te canit laetus chorus angelorum,
patriarcharum, vcl apostolorum
vcl prophetarum, meritis ab omni
parte beatum.
Ut sit huius plebs memor ista laudis,
hic ames dici pater, hanc decenter
si doces, laute refove polumque
scandere praebe.
Hymnus hic noster, Benedicte princeps,
sit tibi semper placitus, tuorum
qui salus es, lux, decus et perennis
laus monachorum.
Christus, aeternum pretium laboris,
nos tua iugi prece det iuvari,
ut choris caeli sociemur, illl
demus et hymnos. Amen.

Gemma caelestis pretiosa regis,
norma iustorum, via monachorum,
nos ab immundi, Benedicte, mundi
subtrahe caeno.
Tu solum spernens, cor in astra figens,
cogis heredes fieri parentes;
vas Deo plenum, reparare fractum
promeruisti.
Magnus in parvis eremita membris,
vincis aetatem, superas laborem;
arta districtae rudimenta. vi.tae
fervidus implcs.
Iure sub blandae specie columbae
nesciam fellis animam sororis
summa stellati penetrare caeli
culmina cernis.
Ipsc post darum referens triumphum,
celsa devicto petis astra mundo;
luce flammantem radiante callem
pallia sternunt.
Inde, quos miris regis usque normis,
dulcis et firmes patcr ct patronus,
lucis ut currant alacres ad aulam
regnaque pacis.
Claritas Patri genitoquc Verbo,
Flamini Sancto decus atque cultus,
gratia quorum tibi tanta Iaudis
gloria lucet. Amen.

Fortis en praesul, monachus fidelis,
laurea doctor redimitus astat;
festus Anselmo chorus aemuletur
dicere carmen.
Ante maturos sapicns hic annos
sacculi florem pereuntis horret;
claustra, Lanfranci documenta quaerens,
strcnuus intrat.
Intimum pulsans penetralc Verbi
fertur immotae fidei volatu;
dogmatum puros latices an ullus
altius hausit?
Sacra libertas ovibus rcdcmptis
parta, cui Christus nihil anteponit,
urget Anselmum: studio tenaci
vindicat ipsam.
lpse sit nostri memor ad supernam
semper et sollers Triadem patronus,
cuncta quam toto venerantur orbe
laude perenni. Amen.

Laetus hic noster, vencrande doctor,
laude te coetus canit atque votis,
iure quem nostrum decus advocamus,
sancte sodalis.
Munus abbatis, pater alme, sumcns,
te voves carae suboli, bcnignis
debiles portas umeris, alacres
praevius hortans.
Praesulum defert tibi rex cathCdram;
quid times luctam? properant triumphf;
exteras gentes, generosus exsul,
lumine reples.
Clara fit Romae tua fama, pastor;
pontifex summus tibi fcrt honores;
te fides poscit, siluere patres:
dogma tuere!
Sis memor sancti gregis, et patronus
sis ad aeternam Triadem, precamur,
cuncta cui dignas resonant per orbem
saecula Iaudes. Amen.

Quae tanta, Patres, gloria
vos nimbo adornat caelico,
in nos redundat lucida,
quos foedus idem congregat.
Quos patris ac legiferi
dent iussa fructus uberes,
per vos patet mirificis
gestis, loquelis, moribus.
Hortus venustus floribus
agerque laete frugifer,
virtutibus Cluniacus
per vos amoenus splenduit.
Pii, sagaces, providi,
prodesse aventes fratribus,
quot comparastis incolas
caeli beatitudinis!
Adeste nobis, Regulae,
quam vos amastis, asseclis, ·
ut hanc tenentes seduli
Christum sequamur principem.
In patria cum gaudio
vestrae cohortis particeps,
et nostra turma concinat
in Trinitatis gloriam. Amen.

Pontifex magnus celebraris hymnis,
voce qui motus supera, loquentis
Spiritus Sancti documenta scntis,
actibus imples.
Triticum cernens loliis scatere
praesul et messem manibus profanis
obici, zelo rapiente, saevis
alter Elias.
Ut viam currant patriae supcrnae
Iibero gressu populi fideles,
anteis pastor, propriam paratus
tradere vitam.
Israel murus domui stetisti,
criminum vindex columenquc Romae;
inter aerumnas placida, Gregori,
morte bcaris.
Sis memor sancti gregis et patronus
sis ad aeternam Triadem, precamur,
cuncta cui dignas resonent pcr orbcm
saecula Iaudes. Amen.

Fecunda sanctis insula,
tuum canas apostolum,
et filium Gregorii
laudes piis concentibus.
Eius Iabore fertilis,
messem dedisti plurimam,
quae sanctitatis floribus
diu refulges inclita.
Turma quadragenaria
stipatus intrat Angliam,
vexilla Christi proferens,
dux pacis affert pignora.
Crucis tropaeum promicat,
verbum salutis spargitur,
fidem quin ipse barbarus
rex corde prompto suscipit.
Pastor fideles providus
a sede pascat siderum;
in matris ulnas anxiae
omnes reducat devios.
Praestet beata Trinitas,
quae rare iugi gratiae
vitem rigat, ut vivida
fides ubique floreat. Amen.

Sint tibi laudis, Bonifati, honores,
qui doces gentes fideique claros
primus ostendis radios profunda
nocte sepultis. '
Omne curarum genus et Iabarum
sarcinam portas, ad ovile Christi
ut deerrantes revocare possis
ocius agnos.
Dum pius saevo Frisio salutis
tramitem pandis, licet enecatus
tu triumphasti · proprio decorus
sanguine martyr.
Nulla prosternat series malorum,
nulla nos mergat sceleris procella;
da tuo, martyr, potiamur astris
robore fulti.
Laus Deo summo sit in ore nostro,
cuius ardenter famulasti honori,
cuius in caelis simul et canemus
nomen ovantes. Amen.

Fratres, alacri pectore
venite, concentu pari
fruamur huius inclitae
festivitatis gaudiis.
Hac Benedictus, aureis,
ostensor arcti tramitis,
captis laborum praemiis,
honore gaudet debito.
Effulsit ut sidus novum
mundana pellens nubila;
aetatis ipso limine
despexit aevi florida.
Miraculorum praepotens,
afflatus Alti flamine,
resplenduit prodigiis
ventura saeclo praecinens.
Haec inter, et perlucidis
verbis docendo claruit,
nam pinxit apte lineam
vitae sacrae sequacibus.
Sit Trinitati gloria,
cuius repletus gratia
hic sanctitatis plurimis
caelos adauget floribus. Amen.

Bernarde, gemma caelitum,
Iaudes, tibi quas pangimus,
in nostra verte gaudia
salutis atque munera.
Te Christus ussit intimo
dilectionis vulnere
Sponsaeque fecit providus
scutum, columnam, lampada.
Almus dedit te Spiritus
os veritatis profluum
ct angelorum pabuli
arcana mella proferens.
Amoris aestu candidi
te Virgo Mater imbuit,
quam nemo te facundius
vel praedicavit altius.
Sit Trinitati gloria,
quae se videndam largiens,
tecum benigna gaudio
nos det perenni perfrui. Amen.

Magno receptans pectore
quae dura Christus praedicat,
crucis secu tus semitam,
Bernarde, caelos obtines.
Doctore te monasticae
hortante celsitudinis,
novis ubique gratiae
risere claustra floribus.
Te quaesierunt arbitrum
reges, magistri, praesules,
cultorque solitudinis
fama replesti sacculum.
Munda, beata in patria,
nune dona pacis impetra,
morum nitorem, dulcia
et caritatis pignora.
Sit Trinitati gloria,
quae se videndam largiens,
tecum benigna gaudio
nos det perenni perfrui. Amen.

Anglorum iam apostolus,
nunc angelorum socius,
ut tune, Gregori, gentibus,
succurre iam credentibus.
Tu largas opum copias
omnemque mundi gloriam
spernis, ut inops inopem
Iesum sequaris principem.
Te celsus Christus pontifex
suae praefert Eeclesiae;
sie Petri gradum percipis,
euius et normam sequeris.
O pontifex egregie,
lux et decus ecclesiae,
non sinas in periculis
quos tot mandatis instruis.
Sit Patri laus ingenito,
sit deeus Unigenito,
sit utriusque parili
maiestas summa Flamini. Amen.

Sol mundo, fundens radios,
in pacern rnentis oculos
tu dux, Gregori, dirige
urnbrasque nostras abige.
Mella cor obdulcantia
tua distillant Iabia;
fragranturn vim aromaturn
tuum vincit eloquiurn.
Scripturae sacrae rnystica
rnire solvis aenigmata,
excelsaque rnysteria
te docet ipsa Veritas.
Tu nactus apostolicam
vitam simul et gloriarn,
nos solve culpae nexibus,
redde polorum sedibus.
O pontifex egregie,
Iux et decus ecclesiae,
non sinas in periculis
quos tot rnandatis instruis.
Sit Patri laus ingenito,
sit decus Unigenito,
sit utriusque parili
maiestas summa Flamini. Amen.

Doctor insignis, vencrandc praesul,
te sacerclotum populique turba
cordc prostrato vigiliquc poscit
carrnine patrem.
Vota cunctorum rclevans in aula
regis aeterni, foveas utrumque
ordinem, cuius pius cxstitisti
pastor in Urbe.
Moribus sanctis decorare vitam
confer, et puram placidamque mentem;
corda virtutum meditentur arma
muncre Christi.
Impetra nobis, quoties rogaris,
gratiae, pastor, studium supernae;
credimus magnum, Domino favente,
te dare munus.
Laus, honor Patri parilique Proli,
una maiestas, eadem potestas,
cum quibus Sanctus simul implet omnem
Spiritus orbem. Amen.

Gertrudis, ipse Spiritus
nos te colentes audiat,
qui te suam dulcissime
lyram sonantem condidit.
Te gratiae monilibus
sie ille largus induit,
ut iam dicata parvula
sis visa Christo amabilis.
Annos agebas abdita;
Sponso sed haercns, pcctorc
ex tanto amoris munera
felix trahebas intima.
In corde Verbi commorans,
exhauriebas mystica
quae dulce scriptis aureis
mundo dedisti pabulum.
Adepta miro iubilo
aeternitatis nuptias,
da per pudica et sobria
nos regna Iucis consequi.
Dilecti ab orc conferas
quod corda nostra roboret,
hymnos ut illi pcrpetim
tecum canamus gloriae. Amen.

Fratres, corona caelica
qua Patriarcha legifer
magnusque doctor cingitur,
nostris adeste laudibus.
Christum secuti principem,
nil hoc putastis carius,
certum tenentes tramitem
sanctae fideles Regulae.
Vos claustra quantis gratiae
implestis hic odoribus,
dum grata per silentia
mens haeret immortalibus!
Oboedientes Spiritus
ad alta vexit culmina,
pacis, precum dulcedine
et caritatis imbuens.
Mercede compti centupla
viaeque nostrae conscii,
nunc ferte robur fratribus,
levamen atque gaudium.
Sit Trinitati gloria,
quae vestra nos consortia
per dura det, per aspera
gressu valenti consequi. Amen.