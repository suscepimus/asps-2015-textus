Quasi unum ex paradísi flumínibus, Evangelísta Ioánnes Verbi Dei grátiam in toto terrárum orbe diffúdit.
Clamant clamant clamant Dómino Innocéntes: résonat luctus cunctis mátribus in excélsis: gaudet Ecclésia super Mártyres in ætérnum.
Gaudeámus omnes fidéles: Salvátor noster natus est in mundum: hódie procéssit proles magnífici gérminis, et persevérat pudor virginitátis.
Nésciens mater virgo virum, péperit sine do lóre Salvatórem sæculórum; ipsum Regem Angelórum sola Virgo lactábat úbere de cælo pleno.
Baptízat miles regem, servus Dóminum suum, Ioánnes Salvatórem; aqua Iordánis stúpuit; colúmba protestabátur; patérna vox audíta est: Hic est Fílius meus.
Vado paráre vobis locum, et íterum véniam ad vos, allelúia, et gaudébit cor vestrum, allelúia.
Sanctus, Sanctus, Sanctus Dóminus Deus omnípotens, qui erat, et qui est, et qui ventúrus est.
Evígila super nos ætérne Salvátor, ne nos apprehéndat cállidus tentátor: quia tu factus es sempitérnus adiútor.
Beátus es et bene tibi erit, egrégie martyr Sebastiáne, quia cum Sanctis gaudébis, et cum Angelis exsultábis in ætérnum.
Virgo verbo concépit, Virgo permánsit, Virgo péperit Regem ómnium regnum.
Crux alma fulget, perquam salus réddita, est mundo; Crux vincit, Crux regnat, Crux repéllit omne crimen, allelúia.
Míchael, Gábriel, Chérubim et Séraphim, non cessant clamáre quotídie, dicéntes: Dignus es Dómine accípere glóriam, allelúia.
Veni desiderátor bone, veni, suscípiant te ángeli mei: quóniam assátus non negásti me: probátus conféssus es me.
O quam speciósa est María Mater Dómini, quæ de mundo migrávit ad Christum! inter choros vírginum fulget sicut sol in virtúte cælésti, allelúia, allelúia.
Virgo María, non est tibi símilis nata in mundo, inter mulíeres: florens ut rosa, fragrans sicut lílium, ora pro nobis, sancta Dei Génetrix.
Odor Nóminis tui, o María, sicut odor bálsami: quasi lílium sic efflorébit Dei Génetrix Virgo, allelúia.
In civitáte Dómini clare sonant iúgiter órgana Sanctórum: ibi cinnamómum et bálsamum odor suavíssimus cármina eórum: ibi ángeli et archángeli hymnum decántant ante thronum Dei, allelúia.
Dómine Iesu Christe, seminátor casti consílii, súscipe séminum fructus, quos in Cæcília seminásti.
Hic est vir qui non est derelíctus a Dómino in die certáminis, et ipse conculcávit caput serpéntis antíqui: modo coronátur, quia fidéliter egit in mandátis Dómini.
Iste Sanctus fecit mirabília in vita sua, et probátus perféctus invéntus est in glória ætérna.
Tunc surrexérunt omnes vírgines illæ, et ornavérunt lámpades suas.
In prole mater, in partuvirgo, gaude et lætáre Virgo Mater Dómini.
Intemeráta Virgo, quæ Redemptórem Israel peperísti, et post partum Virgo permansísti: Dei Génetrix, intercéde pro nobis.
Virgo Dei Génitrix, quem totus non capit orbis, in tua se clausit víscera factus homo. Vera fides Géniti purgávit crímina mundi, et tibi virgínitas invioláta manet.
Beáta es María, Mater Dómini nostri Iesu Christi, quia ex te mundi salus advénit: iam Virgo gloriósa, gaudes ante Dóminum; intercéde pro nobis ad Fílium.
Exaltáta est gloriósa semper María Virgo super choros angelórum: veníte omnes, magnificémus Christum regem, cuius regnum, regnum est ómnium sæculórum.
Tu es Dómine qui restítues hæreditátem meam mihi.
Veni Sancte Spíritus, reple tuórum corda fidélium, et tui amóris in eis ignem accénde, allelúia.