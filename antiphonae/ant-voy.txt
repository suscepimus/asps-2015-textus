Advenérunt nobis dies pæniténtiæ ad rediménda peccáta, ad salvándas ánimas.
Vivo ego, dicit Dóminus: nolo mortem peccatóris, sed ut magis convertátur et vivat.
Per arma iustítiæ virtútis Dei commendémus nosmetípsos in multa patiéntia.
Veníte, benedícti Patris mei, percípite regnum, quod vobis parátum est ab orígine mundi.
Quod uni ex mínimis meis fecístis, mihi fecístis, dicit Dóminus.
Dimítte nobis, Dómine, débita nostra, sicut et nos dimíttimus debitóribus nostris.
Tu autem, cum oráveris, intra in cubículum et clauso óstio, ora Patrem tuum.
Generátio hæc prava et pervérsa signum quærit; et signum non dábitur ei, nisi signum Ionæ prophétæ.
Sicut fuit Ionas in ventre ceti tribus diébus et tribus nóctibus, ita erit Fílius hóminis in corde terræ.
Si ergo vos, cum sitis mali, nostis bona data dare fíliis vestris, quanto magis Pater vester de cælo dabit bona peténtibus se, dicit Dóminus.
Pétite, et dábitur vobis; quǽrite, et inveniétis; pulsáte, et aperiétur vobis, dicit Dóminus.
Amen dico vobis: Nisi abundáverit iustítia vestra plus quam scribárum et pharisæórum, non intrábitis in regnum cælórum, dicit Dóminus.
Si offers munus tuum ante altáre, et recordátus fúeris quia frater tuus habet áliquid advérsum te, relínque ibi munus tuum ante altáre, et vade prius reconciliári fratri tuo; et tunc véniens ófferes munus tuum, dicit Dóminus.
Oráte pro persequéntibus et calumniántibus vos, ut sitis fílii Patris vestri qui in cælis est, dicit Dóminus.
Nubes lúcida obumbrávit eos; et ecce vox de nube dicens: Hic est Fílius meus diléctus, in quo mihi bene complácui.

7
Illúxit dies victóriæ, et processérunt de cárcere in amphitheátrum quasi in cælum.
In fide state et ínvicem omnes dilígite, et passiónibus nostris ne scandalizémini.

9
Si quis fécerit voluntátem Patris mei, ipse meus frater, soror et mater est.
Vos qui reliquístis ómnia et secúti estis me, céntuplum accipiétis et vitam ætérnam possidébitis.