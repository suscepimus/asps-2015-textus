Ad te, Domine, levavi animam meam. Veni et eripe me; Domine, ad te confugi.
Angelus Domini nuntiavit Mariæ, et concepit de Spiritu Sancto, alleluia.
Annuntiate populis et dicite: Ecce Deus Salvator noster veniet.
Ante me non est formatus Deus et post me non erit: quia mihi curvabitur omne genu, et confitebitur omnis lingua.
Antequam convenirent, inventa est Maria habens in utero de Spiritu Sancto, alleluia.
Ave, Maria, gratia plena, Dominus tecum.
Beata es, Maria, quæ credidisti: perficientur in te, quæ dicta sunt tibi a Domino, alleluia.
Beatam me dicent omnes generationes, quia ancillam humilem respexit Deus.
Benedicta tu in mulieribus, et benedictus fructus ventris tui.
Canite tuba in Sion, quia prope est dies Domini: ecce veniet ad salvandum nos, alleluia alleluia.
Cantate Domino canticum novum; laus eius ab extremis terræ.
Completi sunt dies Mariæ ut pareret filium suum primogenitum.
Confortate manus dissolutas; confortamini, dicite: Ecce Deus noster veniet et salvabit nos, alleluia.
Consolamini, consolamini, popule meus, dicit Deus vester.
Constantes estote: videbitis auxilium Domini super vos.
Consurge, consurge, induere fortitudinem, brachium Domini.
Convertere, Domine, aliquantulum, et ne tardes venire ad servos tuos. 
Crastina die delebitur iniquitas terræ, et regnabit super nos Salvator mundi.
Crastina erit vobis salus, dicit Dominus Deus exercituum.
Cum esset desponsata Mater Iesu Maria Ioseph, antequam convenirent, inventa est in utero habens: quod enim in ea natum est, de Spiritu Sancto est, alleluia.
Da mercedem, Domine, sustinentibus te, ut prophetæ tui fideles inveniantur.
Dabo in Sion salutem, et in Ierusalem gloriam meam, alleluia.
De Sion exibit lex, et verbum Domini de Ierusalem.
De Sion veniet Dominus omnipotens, ut salvum faciat populum suum.
De Sion veniet qui regnaturus est: Dominus, Emmanuel magnum nomen eius.
De cælo veniet dominator Dominus, et in manu eius honor et imperium.
Deus a Libano veniet, et splendor eius sicut lumen erit.
Dicit Dominus: Pænitentiam agite: appropinquavit enim regnum cælorum, alleluia.
Dicite: Pusillanimes, confortamini: ecce Dominus Deus noster veniet.
Dies Domini sicut fur in nocte ita veniet; et vos estote parati, quia qua hora non putatis Filius hominis veniet.
Dominus legifer noster, Dominus rex noster, ipse veniet et salvabit nos.
Dominus veniet, occurrite illi dicentes: Magnum principium, et regni eius non erit finis, Deus fortis, Dominator, Princeps pacis, alleluia alleluia.
Dum venerit Filius hominis, putas, inveniet fidem super terram?
Ecce Dominus noster cum virtute veniet, ut illuminet oculos servorum suorum, alleluia.
Ecce Dominus veniet et omnes sancti eius cum eo, et erit in die illa lux magna, alleluia. 
Ecce ancilla Domini: fiat mihi secundum verbum tuum.
Ecce apparebit Dominus et non mentietur; si moram fecerit, exspecta eum, quia veniet et non tardabit, alleluia.
Ecce completa sunt omnia quæ dicta sunt per Angelum de Virgine Maria.
Ecce iam venit plenitudo temporis, in quo misit Deus Filium suum in terras.
Ecce in nubibus cæli Dominus veniet cum potestate magna, alleluia.
Ecce mitto angelum meum, qui præparabit viam tuam ante faciem tuam.
Ecce nomen Domini venit de longinquo, et claritas eius replet orbem terrarum.
Ecce rex veniet, Dominus terræ, et ipse auferet iugum captivitatis nostræ.
Ecce veniet Deus et homo de domo David, sedere in throno, alleluia.
Ecce veniet Dominus, princeps regum terræ; beati qui parati sunt occurrere illi.
Ecce veniet Dominus, ut sedeat cum principibus et solium gloriæ teneat.
Ecce veniet Propheta magnus et ipse renovabit Ierusalem, alleluia.
Ecce veniet desideratus cunctis gentibus: et replebitur gloria domus Domini, alleluia.
Ecce venio cito, et merces mea mecum est, dicit Dominus: dare unicuique secundum opera sua.
Ego autem ad Dominum aspiciam, et exspectabo Deum, salvatorem meum. 
Ego vox clamantis in deserto: Dirigite viam Domini, sicut dixit Isaias propheta.
Egredietur Dominus de loco sancto suo; veniet ut salvet populum suum.
Egredietur virga de radice Iesse, et replebitur omnis terra gloria Domini: et videbit omnis caro salutare Dei.
Elevare, elevare, consurge, Ierusalem: solve vincla colli tui, captiva filia Sion.
Emitte Agnum, Domine, dominatorem terræ, de Petra deserti, ad montem filiæ Sion.
Erumpant montes iucunditatem et colles iustitiam, quia lux mundi Dominus cum potentia venit.
Erunt prava in directa et aspera in vias planas. Veni, Domine, et noli tardare, alleluia.
Ex quo facta est vox salutationis tuæ in auribus meis, exsultavit in gaudio infans in utero meo, alleluia.
Ex Ægypto vocavi Filium meum: veniet ut salvet populum suum.
Exspectabo Dominum, salvatorem meum, et præstolabor eum, dum prope est, alleluia.
Exspectetur sicut pluvia eloquium Domini; et descendet super nos sicut ros Deus noster.
Factum est verbum Domini super Ioannem, Zachariæ filium, in deserto; et descendit in omnem regionem Iordanis, prædicans baptismum pænitentiæ in remissionem peccatorum.
Gaude et lætare, filia Ierusalem: ecce rex tuus veniet tibi. Sion, noli timere, quia cito veniet salus tua.
Gaude et lætare, filia Sion, quia ecce ego venio et habitabo in medio tui, dicit Dominus.
Gaude et lætare, nova Sion: ecce enim rex tuus veniet, mitis et salvans animas nostras.
Gaudete in Domino semper: modestia vestra nota sit hominibus. Dominus prope est. Nihil solliciti sitis, sed in omni oratione petitiones vestræ innotescant apud Deum.
Haurietis aquas in gaudio de fontibus Salvatoris.
Hoc est testimonium quod perhibuit Ioannes: Qui post me venit, ante me factus est.
Hodie scietis quia veniet Dominus, et mane videbitis gloriam eius.
Ierusalem, gaude gaudio magno, quia veniet tibi Salvator, alleluia.
Ierusalem, respice ad Orientem et vide, alleluia.
In adventu summi Regis mundentur corda hominum, ut digne ambulemus in occursum illius: quia ecce veniet et non tardabit.
In illa die stillabunt montes dulcedinem, et colles fluent lac et mel, alleluia.
Intuemini quantum sit gloriosus iste, qui ingreditur ad salvandos populos.
Ioannes autem, cum audisset in vinculis opera Christi, mittens duos de discipulis suis, ait illi: Tu es qui venturus es, an alium exspectamus?
Iucundare, filia Sion, exsulta satis, filia Ierusalem, alleluia.
Iudæa et Ierusalem, nolite timere: cras egrediemini, et Dominus erit vobiscum, alleluia.
Iuste et pie vivamus, exspectantes beatam spem et adventum Domini.
Iuxta est salus mea ut veniat, et iustitia mea ut reveletur, dicit Dominus.
Leva, Ierusalem, oculos et vide potentiam Regis: ecce Salvator venit solvere te a vinculo.
Levabit Dominus signum in nationibus, et congregabit dispersos Israel.
Levate capita vestra: ecce appropinquabit redemptio vestra.
Lex per Moysen data est, gratia et veritas per Iesum Christum facta est.
Lætamini cum Ierusalem et exsultate in ea, omnes qui diligitis eam, in æternum.
Miserunt Iudæi sacerdotes et levitas ad Ioannem, ut interrogarent eum: Tu quis es? Et confessus est et non negavit; et confessus est: Quia non sum ego Christus.
Missus est Gabriel angelus ad Mariam Virginem desponsatam Ioseph.
Montes et colles cantabunt coram Deo laudem, et omnia ligna silvarum plaudent manibus: quoniam veniet Dominus dominator in regnum æternum, alleluia alleluia.
Montes et omnes colles humiliabuntur, et erunt prava in directa et aspera in vias planas. Veni, Domine, et noli tardare, alleluia.
Multiplicabitur eius imperium, et pacis non erit finis.
Ne timeas, Maria, invenisti gratiam apud Dominum: ecce concipies et paries Filium, alleluia.
Nolite timere: quinta enim die veniet ad vos Dominus noster.
Non auferetur sceptrum de Iuda et dux de femore eius, donec veniat qui mittendus est; et ipse erit exspectatio gentium.
O Adonai et Dux domus Israel, qui Moysi in igne flammæ rubi apparuisti et ei in Sina legem dedisti: veni ad redimendum nos in brachio extento.
O Clavis David et sceptrum domus Israel, qui aperis, et nemo claudit, claudis, et nemo aperit: veni et educ vinctum de domo carceris, sedentem in tenebris et umbra mortis.
O Emmanuel, rex et legifer noster, exspectatio gentium et salvator earum: veni ad salvandum nos, Domine Deus noster.
O Oriens, splendor lucis æternæ et sol iustitiæ: veni et illumina sedentes in tenebris et umbra mortis.
O Radix Iesse, qui stas in signum populorum, super quem continebunt reges os suum, quem gentes deprecabuntur: veni ad liberandum nos, iam noli tardare.
O Rex gentium et desideratus earum, lapisque angularis qui facis utraque unum: veni, salva hominem, quem de limo formasti.
O Sapientia, quæ ex ore Altissimi prodisti, attingens a fine usque ad finem fortiter, suaviter disponensque omnia: veni ad docendum nos viam prudentiæ.
Omnes sitientes, venite ad aquas, quærite Dominum dum inveniri potest, alleluia.
Omnipotens Sermo tuus, Domine, a regalibus sedibus veniet, alleluia.
Omnis vallis implebitur et omnis mons et collis humiliabitur, et videbit omnis caro salutare Dei.
Orietur sicut sol Salvator mundi, et descendet in uterum Virginis sicut imber super gramen, alleluia.
Paratus esto, Israel, in occursum Domini, quoniam venit.
Ponent Domino gloriam, et laudem eius in insulis nuntiabunt, quia ecce veniet et non tardabit.
Prope est iam Dominus: venite, adoremus.
Prophetæ prædicaverunt nasci Salvatorem de Virgine Maria.
Propter Sion non tacebo, donec egrediatur ut splendor Iustus eius.
Qui post me venit, ante me factus est: cuius non sum dignus calceamenta solvere.
Quomodo fiet istud, angele Dei, quia virum in concipiendo non pertuli? Audi, Maria, Virgo Christi: Spiritus Sanctus superveniet in te, et virtus Altissimi obumbrabit tibi.
Quærite Dominum, dum inveniri potest; invocate eum, dum prope est, alleluia.
Regem venturum Dominum, venite, adoremus.
Rex noster adveniet Christus, quem Ioannes prædicavit Agnum esse venturum.
Rorate, cæli, desuper et nubes pluant Iustum; aperiatur terra et germinet Salvatorem.
Scitote quia prope est regnum Dei; amen dico vobis, quia non tardabit.
Sicut fulgur exit ab oriente et paret in occidente, ita erit et adventus Filii hominis.
Sion, noli timere: ecce Deus tuus veniet, alleluia.
Sion, renovaberis, et videbis Iustum tuum, qui venturus est in te.
Spiritus Domini super me, evangelizare pauperibus misit me.
Spiritus Sanctus in te descendet, Maria: ne timeas, habebis in utero Filium Dei, alleluia.
Super solium David et super regnum eius sedebit in æternum, alleluia.
Tu Bethlehem, terra Iuda, non eris minima: ex te enim exiet Dux qui regat populum meum Israel.
Tu es qui venturus es, Domine, quem exspectamus, ut salvum facias populum tuum.
Tu es qui venturus es, an alium exspectamus? Dicite Ioanni quæ vidistis: ad lumen redeunt cæci, mortui resurgunt, pauperes evangelizantur, alleluia.
Urbs fortitudinis nostræ Sion, Salvator ponetur in ea murus et antemurale. Aperite portas, quia nobiscum Deus, alleluia.
Ut cognoscamus, Domine, in terra viam tuam, in omnibus gentibus salutare tuum.
Veni, Domine, et noli tardare: relaxa facinora plebis tuæ Israel.
Veni, Domine, visitare nos in pace, ut lætemur coram te corde perfecto.
Veniet Dominus et non tardabit, ut illuminet abscondita tenebrarum, et manifestabit se ad omnes gentes, alleluia.
Veniet Dominus in potestate magna, et videbit omnis caro salutare Dei.
Veniet ecce rex excelsus cum potestate magna ad salvandas gentes, alleluia.
Veniet fortior me post me, cuius non sum dignus solvere corrigiam calceamentorum eius.
Vigilate animo, in proximo est Dominus Deus noster.
Vigilate itaque, quia nescitis diem neque horam, quando Dominus vester venturus sit.
Vox clamantis in deserto: Parate viam Domini, rectas facite semitas Dei nostri.
Vox clamantis in eremo: Parate viam Domino.