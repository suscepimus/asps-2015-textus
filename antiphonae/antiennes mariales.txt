Ave Maria, gratia plena, Dominus tecum.
Ecce ancilla Domini: fiat mihi secundum verbum tuum.
Iucundare, filia Sion, exsulta satis, filia Ierusalem, alleluia.
Spiritus Sanctus in te descendet, Maria: ne timeas, habebis in utero Filium Dei, alleluia.
Ne timeas, Maria, invenisti gratiam apud DominumÂ : ecce concipies et paries Filium, alleluia.
Beata es, Maria, quae credidisti: perficientur in te, quae dicta sunt tibi a Domino, alleluia.
Angelus Domini nuntiavit Mariae, et concepit de Spiritu Sancto, alleluia.
Egredietur virga de radice Iesse, et replebitur omnis terra gloria Domini: et videbit omnis caro salutare Dei.
Benedicta tu in mulieribus, et benedictus fructus ventris tui.
Gaude et laetare, filia Sion, quia ecce ego venio et habitabo in medio tui, dicit Dominus.
Beatam me dicent omnes generationes, quia ancillam humilem respexit Deus.
Antequam convenirent, inventa est Maria habens in utero de Spiritu Sancto, alleluia.
Cum esset desponsata mater Iesu Maria Ioseph, antequam convenirent, inventa est in utero habens: quod enim in ea natum est, de Spiritu Sancto est, alleluia.
Quomodo fiet istud, Angele Dei, quia virum in concipiendo non pertuli? Audi, Maria, Virgo Christi: Spiritus Sanctus superveniet in te, et virtus Altissimi obumbrabit tibi.
Missus est Gabriel Angelus ad Mariam Virginem desponsatam Ioseph.
Ecce completa sunt omnia quae dicta sunt per Angelum de Virgine Maria.
Completi sunt dies Mariae ut pareret filium suum primogenitum.
Genuit puerpera Regem cui nomen aeternum, et gaudia matris habens cum virginitatis honore; nec primam similem visa est nec habere sequentem, alleluia.
Christum natum positum in praesepio, quem Mater Virgo genuit, venite adoremus.
Pastores venerunt festinantes, et invenerunt Mariam et Ioseph et infantem positum in praesepio.
Erat Ioseph et Mater Iesu mirantes super his quae dicebantur de illo.
Intrantes magi invenerunt puerum cum Maria, matre eius, et procidentes adoraverunt eum, alleluia.
Fili, quid fecisti nobis sic? Ego et pater tuus dolentes quaerebamus te. Quid est quod me quaerebatis? Nesciebatis quia in his quae Patris mei sunt oportet me esse?
Glorificamus te, Dei Genetrix, quia ex te natus est Christus; salva omnes qui te glorificant.
Rubum quem viderat Moyses incombustum, conservatam agnovimus tuam laudabilem virginitatem. Dei Genetrix, intercede pro nobis.
Germinavit radix Iesse, orta est stella ex Iacob: Virgo peperit Salvatorem. Te laudamus, Deus noster.
Ecce Maria genuit nobis Salvatorem, quem Ioannes videns exclamavit dicens: ecce Agnus Dei, ecce qui tollit peccata mundi, alleluia.
Virgo sacra et virilis ignara consortii, Spiritu Sancto fecundata, ineffabiliter mundi parturivit Auctorem.
Laudabilis Virgo, quae meruisti portare in tuo utero Salvatorem mundi.
Maria autem conservabat omnia verba haec, conferens in corde suo.
Virgo semper fidelis, et si Verbum genuit incarnatum, virgo mansit et post partum; quam laudantes omnes dicimus: Benedicta tu in mulieribus.
Beata viscera quae portaverunt aeterni Patris Filium, et beata ubera quae lactaverunt Christum Dominum.
Nesciens Mater Virgo virum, peperit sine dolore Salvatorem saeculorum; ipsum regem angelorum sola Virgo lactabat ubere de caelo pleno.
Nuptiae factae sunt in Cana Galilaeae, et erat ibi Iesus cum Maria matre sua.
Alma Redemptoris Mater, quae per via caeli porta manes, et stella maris, succurre cadenti, surgere qui curat, populo; tu quae genuisti, natura mirante, tuum sanctum Genitorem, Virgo prius ac posterius, Gabrielis ab ore sumens illud Ave, peccatorum miserere.
Ave, Regina caelorum, ave, Domina Angelorum, salve, radix, salve, porta, ex qua mundo lux est orta. Gaude, Virgo gloriosa, super omnes speciosa; vale, o valde decora, et pro nobis Christum exora.
Regina caeli, laetare, alleluia, quia quem meruisti portare, alleluia, resurrexit sicut dixit, alleluia, ora pro nobis Deum, alleluia.
Salve Regina, mater misericordiae; vita, dulcedo et spes nostra, salve. Ad te clamamus, exsules filii Evae. Ad te suspiramus, gementes et flentes in hac lacrimarum valle. Eia ergo, advocata nostra, illos tuos misericordes oculos ad nos converte. Et Iesum, benedictum fructum ventris tui, nobis post hoc exsilium ostende. O clemens, o pia, o dulcis, Virgo Maria.
Sub tuum praesidium confugimus, sancta Dei Genetrix; nostras deprecationes ne despicias in necessitatibus, sed a perinculis cunctis libera nos semper, Virgo gloriosa et benedicta.
Magnificat anima mea Dominum, quia respexit Deus humilitatem meam.
Magnificet te semper anima mea, Deus meus.
Exsultet spiritus meus in Domino Deo, salutari meo.
Respexit Dominus humilitatem meam, et fecit in me magna qui potens est.
Quia fecit mihi Dominus magna qui potens est, et sanctum nomen eius.
Fac, Deus, potentiam in brachio tuo, disperde superbos et exalta humiles.
Deposuit potentes, sanctos persequentes, et exaltavit humiles, Christum confitentes.
Esurientes replevit bonis Dominus, et potentes divites dimisit inanes.
Suscepit Deus Israel puerum suum, sicut locutus est ad Abraham et semen eius: exaltare humiles usque in saeculum.
Sicut locutus es ad patres nostros, Domine, recordare misericordiae tuae.
Adorna thalamum tuum, Sion, et suscipe regem Christum; quem Virgo concepit, Virgo peperit, Virgo post partum quem genuit adoravit.
Hodie beata Virgo Maria puerum Iesum praesentavit in templo; et Simeon, repletus Spiritu Sancto, accepit eum in ulnas suas et benedixit Deum, alleluia.
Praeclara salutis aurora, ex te, Virgo Maria, exivit sol iustitiae, qui visitavit nos oriens ex alto.
Missus est Angelus Gabriel a Deo ad virginem desponsatam viro cui nomen erat Ioseph, de domo David; et nomen virginis Maria.
Dixit mater eius ad illum: Fili, quid fecisti nobis sic? Ecce pater tuus et ego dolentes quaerebamus te.
Ecce virgo concipiet et pariet filium, et vocabitur nomen eius Emmanuel.
Spiritus Sanctus in te descendet, Maria, et virtus Altissimi obumbrabit tibi.
Ingressus Angelus ad Mariam dixit: Ave, Maria gratia plena, Dominus tecum.
Benedicta tu in mulieribus, et benedictus fructus ventris tui.
Orietur sicut sol Salvator mundi, et descendet in uterum Virginis sicut imber super gramen, alleluia.
De Iesse progenie processit Virgo Maria, in cuius thalamum introivit Spiritus Altissimi.
Angelus Domini nuntiavit Mariae, et concepit de Spiritu Sancto.
Virgo verbo concepit, Virgo permansit, Virgo peperit Regem omnium regum.
Gabriel Angelus locutus est Mariae dicens: Ave, gratia plena, Dominus tecum; benedicta tu in mulieribus.
Exsurgens Maria abiit in montana cum festinatione, in civitatem Iuda.
Intravit Maria in domum Zachariae et salutavit Elisabeth.
Ut audivit salutationem Mariae Elisabeth, exsultavit infans in utero eius, et repleta est Spiritu Sancto.
Ex quo facta est vox salutationis tuae in auribus meis, exsultavit in gaudio infans in utero meo, alleluia.
Beata es, Maria, quae credidisti: perficientur in te quae dicta sunt tibi a Domino, alleluia.
Cum audisset salutationem Mariae Elisabeth, exclamavit voce magna et dixit: Unde hoc mihi, ut veniat mater Domini mei ad me?
Beatam me dicent omnes generationes, quia ancillam humilem respexit Deus.
Cor meum et caro mea exsultaverunt in Deum vivum.
Caput tuum ut Carmelus, Dei Genetrix, et comae capitis tui sicut purpura regis.
Inclita stirps Iesse virgam produxit amoenam, de qua processit flos miro plenus odore.
Virgo sacra et virilis ignara consortii, Spiritu Sancto fecundata, ineffabiliter mundi parturivit Auctorem.
Laudabilis Virgo, quae meruisti portare in tuo utero Salvatorem mundi.
Quae est ista quae ascendit sicut aurora consurgens, pulchra ut luna, electa ut sol, terribilis ut castrorum acies ordinata?
Mulier amicta sole, et luna sub pedibus eius, et in capite eius corona stellarum duodecim.
Paradisi porta per Evam cunctis clausa est et per Mariam Virginem iterum patefacta est, alleluia.
Exaltata est gloriosa semper Maria Virgo super choros angelorum: venite omnes, magnificemus Christum regem, cuius regnum regnum est omnium saeculorum.
Beatam me dicent omnes generationes, quia fecit mihi magna qui potens est, alleluia.
Assumpta est Maria in caelum: gaudent Angeli, laudantes benedicunt Dominum.
Maria Virgo assumpta est ad aethereum thalamum, in quo Rex regum stellato sedet solio.
In odore unguentorum tuorum currimus, adulescentulae dilexerunt te nimis.
Benedicta, filia, tu a Domino, quia per te fructum vitae communicavimus.
Pulchra es et decora, filia Ierusalem, terribilis ut castrorum acies ordinata.
Virgo prudentissima, quo progrederis quasi aurora valde rutilans? Filia Sion, tota formosa et suavis es, pulchra ut luna, electa ut sol.
Quasi cedrus exaltata es in Libano, et quasi cypressus in monte Sion, sancta Dei Genetrix.
Caeli reginam, Maria, te iure fatemur, e cuius thalamo processit iustitiae sol.
Exaltata es, sancta Dei Genetrix, super choros Angelorum ad caelestia regna.
Hodie Maria Virgo caelos ascendit: gaudete, quia cum Christo regnat in aeternum.
Regina mundi dignissima, Maria virgo perpetua, intercede pro nostra pace et salute, quae genuisti Christum Dominum, Salvatorem omnium.
Beata quae credidisti, quae dicta sunt tibi a Domino: cum Christo regnas in aeternum.
Nativitas gloriosae Virginis Mariae ex semine Abrahae: orta de tribu Iuda, clara ex stirpe David.
Nativitas est hodie sanctae Mariae Virginis, cuius vita inclita cunctas illustrat Ecclesias.
Regali ex progenie Maria exorta refulget, cuius precibus nos adiuvari, mente et spiritu devotissime poscimus.
Corde et animo Christo canamus gloriam in hac sacra sollemnitate praecelsae Genetricis Dei Mariae.
Cum iucunditate nativitatem beatae Mariae celebremus, ut ipsa pro nobis intercedat ad Dominum Iesum Christum.
Nativitas tua, Dei Genetrix Virgo, gaudium annuntiavit universo mundo: ex te enim ortus est sol iustitiae, Christus Deus noster; qui solvens maledictionem dedit benedictionem, et confundens mortem donavit nobis vitam sempiternam.
De Iesse progenie processit Virgo Maria, in cuius thalamum introivit Spiritus Altissimi.
Hodie nata est Regina mundi: paradisus gaudet et exsultat mundus.
Quando nata est Virgo sacratissima, tunc illuminatus est mundus: stirps beata, radix sancta, et benedictus fructus eius.
Nativitatem hodiernam perpetuae Virginis Genetricis Dei Mariae solemniter celebremus, qua celsitudo throni processit, alleluia.
Gloriosae Virginis Mariae ortum dignissimum recolamus, quae et Genetricis dignitatem obtinuit et virginalem pudicitiam non amisit
Opressit me dolor, et facies mea intumuit a fletu, et palpebrae meae caligaverunt.
Tuam ipsius animam, ait ad Mariam Simeon, pertransibit gladius.
Cum vidisset Iesus matrem stantem iuxta crucem et discipulum quem diligebat, dicit matri suae: Mulier, ecce filius tuus. Deinde dicit discipulo: Ecce mater tua.
Meditatio cordis mei in conspectu tuo semper, Domine, adiutor meus et redemptor meus.
In flore mater, in partu virgo, gaude et laetare, Virgo Mater Domini.
Replevit et inebriavit me amaritudine inimicus meus.
Exaltata est Virgo Maria super choros Angelorum, et in capite eius corona stellarum duodecim, alleluia.
Sancta Maria, succurre miseris, iuva pusillanimes, refove flebiles, ora pro populo, interveni pro clero, intercede pro devoto femineo sexu, sentiant omnes tuum levamen quicumque invocant tuum nomen.
Maria autem conservabat omnia verba haec, conferens in corde suo.
Beata es, Virgo Dei Genetrix, quae credidisti Domino: perfecta sunt in te quae dicta sunt tibi a Domino.
Beata Dei Genetrix Maria, Virgo perpetua, templum Domini, sacrarium Spiritus Sancti, sola sine exemplo placuisti femina Iesu Christo.
Tota pulchra es, Maria, et macula originalis non est in te.
Vestimentum tuum candidum quasi nix, et facies tua sicut sol.
Tu gloria Ierusalem, tu laetitia Israel, tu honorificentia populi nostri.
Benedicta es tu, Virgo Maria, a Domino Deo excelso prae omnibus mulieribus super terram.
Trahe nos, Virgo immaculata: post te curremus in odorem unguentorum tuorum.
Ait Dominus Deus ad serpentem: Inimicitiam ponam inter te et mulierem, et semen tuum et semen illius; ipsa conteret caput tuum, alleluia.
Ista est columba mea, perfecta mea, immaculata mea.
Tu es sponsa mea electa, in te complacuit animae meae, alleluia.
Ponam te signaculum, dicit Dominus, in conspectu meo semper, quoniam elegi te.
Vidi speciosam sicut columbam, et circumdabant eam flores rosarum et lilia convallium.
Odor tuus, sancta Dei Genetrix, sicut odor balsami, quasi lilium sic efflorebit Dei Genetrix Virgo.
Ave Maria, gratia plena, Dominus tecum; benedicta tu in mulieribus, alleluia.
Virgo Maria, on est tibi similis nata in mundo, in mulieribus: flores ut rosa, oles sicut lilium; ora pro nobis ad tuum Filium.
Hodie egressa est virga de radice Iesse, hodie sine ulla peccati labe concepta est Maria, hodie contritum est ab ea caput serpentis antiqui, alleluia.
Beata es, Virgo Maria, quae omnium portasti Creatorem.
Genuisti qui te fecit, et in aeternum permanes Virgo.
Viderunt eam filiae Sion, et beatam dixerunt, et reginae laudaverunt eam.
Quia respexit Deus humilitatem meam, beatam me dicent omnes generationes.
Ecce ancilla Domini: fiat mihi secundum verbum tuum.
Beata viscera Mariae Virginis, quae portaverunt aeterni Patris Filium.
Favus distillans labia tua, sponsa, et odor vestimentorum tuorum sicut odor turis.
Perseverabant unanimiter in oratione, cum Maria matre Iesu.
Tota pulchra es, amica mea, et macula non est in te.
Nigra sum sed formosa, filiae Ierusalem; ideo dilexit me rex et introduxit me in cubiculum suum.
Dixit Dominus matri suae: Mulier, ecce filius tuus. Ad discipulum autem: Ecce mater tua.
Beata Mater et innupta Virgo, gloriosa regina mundi, intercede pro nobis ad Dominum.
Sancta et immaculata virginitas, quibus te laudibus referam nescio, quia quem caeli capere non poterant, tuo gremio contulisti.
Cum essem parvula placui Altissimo, et de meis visceribus genui Deum et hominem.
Dignare me laudare te, Virgo sacrata; da mihi virtutem contra hostes tuos.
Ex te, Maria Virgo, processit Deus et homo; lapis abscissus est de te Christus Virgine: Sanctus, quem propheta Daniel praedixerat.
Intemerata Virgo, quae Redemptorem Israel peperisti et post partum virgo permansisti, Dei Genetrix, intercede pro nobis.
Post partum, Virgo, inviolata permansisti; Dei Genetrix, intercede pro nobis.
Sancta Dei Genetrix, intercede pro nobis, de cuius utero processit redemptio mundi.
Speciosa facta es et suavis in deliciis tuis, sancta Dei Genetrix.
Sub tuam protectionem confugimus, ubi infirmi acceperunt virtutem; et propter hoc tibi psallimus, Dei Genetrix Virgo.
Unguentum effusum nomen tuum, Dei Genetrix, ideo adulescentulae dilexerunt te nimis.
Gaude Maria Virgo cunctas haereses sola interemisti in universo mundo.
Ornavit me Dominus ornamento decoris, et coronam posuit capiti meo.
Ornatam in monilibus filiam Ierusalem Dominus concupivit.
Talis est dilectus meus et ipse est amicus meus, filiae Ierusalem, alleluia.
Exsultavit cor meum in Domino, et exaltatum est cornu meum in Deo meo, quia laetata sum in salutari tuo.
Cum iucunditate maternitatem beatae Mariae semper Virginis celebremus.
Exsultavit spiritus meus in Deo salutari meo, quia fecit mihi magna qui potens est.
Viderunt eam filiae Sion vernantem in floribus rosarum, et beatissimam praedicaverunt.
Ecce ancilla Domini: fiat mihi secundum verbum tuum.
Tu decus virgineum, Virgo Dei Genetrix Maria; tu sola inter omnes virgines castissima: exoramus ut pro salute nostra apud Dominum intervenire digneris, alleluia.
Gaude Dei Genetrix, Virgo immaculata; gaude, quae gaudium ab Angelo suscepisti; gaude, quae genuisti aeterni luminis claritatem: gaude Mater, gaude sancta Dei Genetrix Virgo: tu sola mater innupta; te laudat omnis factura Genetricem lucis: sis pro nobis, quaesumus, perpetua interventrix.
O mira res! filia lactat Patrem, creatura Creatorem, famula Dominantem. O beata Mater! quae ubere eum lactat, qui omnibus ubera misericordiae propinat.
O mundi Domina, regio ex semine orta, ex tua iam Christus processit alvo, tamquam sponsus de thalamo: hic iacet in praesepio, qui et sidera regit.
O vos omnes, qui transitis per viam, attendite, et videte si est dolor sicut dolor meus.
Dum esset rex in accubitu suo, nardus mea dedit odorem suavitatis.
Laeva eius sub capite meo, et dextera illius amplexabitur me.
Nigra sum sed formosa, filiau Ierusalem: ideo dilexit me rex, et introduxit me in cubiculum suum.
Iam hiems transiit, imber abiit et recessit: surge amica mea et veni.
Speciosa facta es et suavis in deliciis tuis, sancta Dei Genetrix.
Beata Mater et intacta Virgo, gloriosa Regina mundi, intercede pro nobis ad Dominum.
Beata Dei Genetrix Maria, Virgo perpetua, templum Domini, sacrarium Spiritus Sancti: sola sine exemplo placuisti Domino Iesu Christo: ora pro populo, interveni pro clero, intercede pro devoto femineo sexu.
Candor est lucis aeternae, et speculum sine macula.
Mulier amicta sole, et luna sub pedibus eius, et in capite eius corona stellarum duodecim.
Tu gloria Ierusalem, tu laetitia Israel, tu honorificentia populi nostri.
Benedicta es tu, Virgo Maria, a Domino Deo excelso prae omnibus mulieribus super terram.
Hodie nomen tuum ita magnificavit Dominus, ut non recedat laus tua de ore hominum.
Praeclara salutis aurora, ex te, Virgo Maria, exivit sol iustitiae, qui visitavit nos oriens ex alto.
Hodie gloriosa caeli Regina in terris apparuit; hodie populo suo verba salutis et pignora pacis attulit; hodie Angelorum et fidelium chori Immaculatam Conceptionem celebrantes gaudio exsultant, alleluia.
Cum vidisset Iesus Matrem stantem iuxta crucem, et discipulum quem diligebat, dicit Matri suae: Mulier, ecce filius tuus. Deinde dicit discipulo: Ecce mater tua.

























RESTE A FAIRE HYMNAIRE ET GRADUEL