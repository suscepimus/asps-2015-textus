Christus natus est nobis: veníte, adorémus.
Dóminus dixit ad me: Fílius meus es tu, ego hódie génui te.
Tamquam sponsus Dóminus procédens de thálamo suo. 
Elevámini, portæ æternáles, et introíbit rex glóriæ.
Diffúsa est grátia in lábiis tuis, proptérea benedíxit te Deus in ætérnum.
Suscépimus, Deus, misericórdiam tuam in médio templi tui. 
Oriétur diébus Dómini abundántia pacis et dominábitur. 
Véritas de terra orta est, et iustítia de cælo prospéxit.
Ipse invocábit me, allelúia: Pater meus es tu, allelúia. 
Læténtur cæli et exsúltet terra ante fáciem Dómini, quóniam venit.
In princípio et ante sǽcula Deus erat Verbum: ipse natus est nobis Salvátor mundi.
Notum fecit Dóminus salutáre suum.
Lux orta est super nos, quia natus est Salvátor mundi, allelúia.
Vocábitur nomen eius Emmánuel, quod interpretátur nobíscum Deus.
Christus appáruit nobis: veníte, adorémus.
Ecce ádvenit dominátor Deus, et regnum in manu eius et potéstas et impérium in ætérnum, allelúia.
Astitérunt reges terræ et príncipes convenérunt in unum, advérsus Dóminum et advérsus Christum eius. 
Divisérunt sibi vestiménta mea, et super vestem meam misérunt sortem. 
Insurrexérunt in me testes iníqui, et mentíta est iníquitas sibi. 
Vim faciébant qui quærébant ánimam meam.
Confundántur et revereántur, qui quærunt ánimam meam, ut áuferant eam. 
Aliéni insurrexérunt in me, et fortes quæsiérunt ánimam meam. 
Ab insurgéntibus in me líbera me, Dómine, quia occupavérunt ánimam meam.
Longe fecísti notos meos a me; tráditus sum, et non egrediébar. 
Captábunt in ánimam iusti, et sánguinem innocéntem condemnábunt. 
In pace in idípsum dórmiam et requiéscam. 
Habitábit in tabernáculo tuo, requiéscet in monte sancto tuo.
Caro mea requiéscet in spe.
Elevámini, portæ æternáles et introíbit rex glóriæ.
Credo vidére bona Dómini in terra vivéntium.
Dómine, abstraxísti ab ínferis ánimam meam.
Deus ádiuvat me et Dóminus suscéptor est ánimæ meæ. 
In pace factus est locus eius, et in Sion habitátio eius.
Factus sum sicut homo sine adiutório, inter mórtuos liber.
Iterum autem vidébo vos, et gaudébit cor vestrum, et gáudium vestrum nemo tollet a vobis, allelúia. 
Advénit ignis divínus, non combúrens sed illúminans, nec consúmens sed lucens, et tríbuit eis charismátum dona, allelúia allelúia.
Caro mea vere est cibus et sanguis meus vere est potus. Qui mandúcat carnem meam et bibit sánguinem meum, habet vitam ætérnam, dicit Dóminus.
Inseparábilis fides passióque germána laudábiles eos perpétuam transmísit ad vitam, quóniam doctrínam suam morte fortíssima consecrárunt.
Benedíctum prophéticis condecorémus cánticis, qui tam fulsit prophetía, quam et doctrínæ grátia. 
O quam speciósa est María, mater Dómini, quæ de mundo migrávit ad Christum: inter choros vírginum fulget sicut sol in virtúte cælésti, allelúia allelúia.
Benedíctus es in templo glóriæ tuæ, quod ædificátum est ad laudem et glóriam nóminis tui.
Benedícite Dóminum, omnes elécti eius; ágite dies lætítiæ et confitémini illi.
Benedícite Dómino in ópere suo, quia índuit Maríam vestiméntis salútis, et induménto iustítiæ circúmdedit eam.