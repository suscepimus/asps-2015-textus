Ex quo sanctus antístes dedit mihi cæléstem cálculum, delectáta sum in sole Christo, sicut in ómnibus divítiis.
Foris oves patris sui Genovéfa pascébat: intus autem pascebátur a Dómino.
Præsul Remígius baptísmi témpora præparávit, et implétis mýsticis sacraméntis, regem cum pópulo baptizávit.
Gentem Francórum ínclytam, simul cum rege nóbili, beátus Remígius, sumpto cǽlitus chrísmate, sacro mundávit gúrgite, et Spíritus Sancti plene ditávit múnere.
Mox vero ut terram tétigit, quia super undas cucurrísset agnóvit.
Vir autem venerábilis Benedíctus hoc non suis méritis sed obœdiéntiæ illíus deputáre cœpit.
Quinque mihi, Dómine, talénta tradidísti: lucrátus sum ínsuper ália quinque.
Euge, serve bone, in módico fidélis: intra in gáudium Dómini tui.
Fidélis servus et prudens, quem constítuit Dóminus super famíliam suam.
Sacerdótes Dei, benedícite Dómino; servi Dómini, hymnum dícite Deo, allelúia.
Serve bone et fidélis, intra in gáudium Dómini tui.
Sancte Iuliáne, intercéde pro nobis, ut consórtes glóriæ Sanctórum tecum éffici mereámur.
Cognóvit eum Dóminus in benedictiónibus suis, et invénit grátiam coram óculis Dómini.
In fide et lenitáte ipsíus sanctum fecit illum Dóminus, et osténdit illi glóriam suam.
Stolam iucunditátis índuit eum Dóminus et corónam pulchritúdinis pósuit super caput eius.
Immortális palmæ adéptus bravíum, Iuliánus, Cenomanénsium Præsul, cum Christo regnat in ætérnum.
Quam pulchra es Bathíldis, et quam decóra in delíciis! in qua iucúndam sibi Deus habitatiónem præparávit.
Ancílla fidélis et sponsa elécta intrávit in cor et gáudium Dómini sui, cuius amóre languébat.
Lumen ad revelatiónem géntium prædicávit Anschárius, et boreális régio solem iustítiæ oriéntem ex alto conspéxit.
Quam speciósi pedes evangelizántium pacem, evangelizántium bona.
Præclára salútis auróra, ex te, Virgo María, exívit sol iustítiæ, qui visitávit nos óriens ex alto.
Ave, María, grátia plena, Dóminus tecum; benedícta tu in muliéribus.
Libénter gloriábor in infirmitátibus meis, ut inhábitet in me virtus Christi.
Veni, elécta mea, et ponam in te thronum meum.
Levíta sanctíssimus in ómnibus exhíbuit se sicut Dei minístrum, in vigíliis, in ieiúniis, et in multa patiéntia.
Ad altáre Dei in cínere et cilício iacens, velut holocáustum se óbtulit in odórem suavitátis.
Manum suam apéruit ínopi et palmas suas exténdit ad páuperem, et panem otiósa non comédit.
Amen dico vobis: Quod uni ex mínimis meis fecístis, mihi fecístis. Veníte, benedícti Patris mei, possidéte parátum vobis regnum ab inítio sǽculi.
Stans beáta Ioánna in médio flammæ, óculis ad crucem convérsis, sic orábat, dicens: Dómine Iesu, áccipe spíritum meum; ne státuas illis hoc peccátum.
Hæc est Ioánna virgo Aurelianénsis: hæc est quæ multum orat pro pópulo, et pro univérsa Gallórum gente.
Beátus Pothínus nonagenário maior, ánimam adhuc rétinens, ut per eam Christus triumpháret.
Blandína, fortis et pia sérvula, cum a primo mane ad vésperam torquerétur, in ipsa confessióne vires resumébat, dicens: Christiána sum, et nihil apud nos mali géritur.
Attalus vehementer a pópulo postulátus, parátus ad certámen accéssit, fretus consciéntia recte factórum.
Spíritus et ánimæ iustórum, hymnum dícite Deo, allelúia.
Matúrus ígitur et Sanctus cum Blandína et Attalo, ducti sunt ad béstias in amphitheátrum.
Interrogátus a prǽside beátus Photínus quisnam esset christianórum Deus, respóndit: Si dignus fúeris, cognósces.
Blandína, ómnium postréma, de éxitu suo gaudens, tandem et ipsa víctimæ instar iuguláta est.
Sanctificátus est rex Clodovǽus, vir infidélis, per Clotíldem mulíerem fidélem.
Rex Clodovǽus, elevátis ad cælum óculis, ait: Dómine Iesu Christe, quem Clotíldis prǽdicat esse Fílium Dei vivi, da mihi victóriam, et sérviam tibi.
Cum iucunditáte Maternitátem beátæ Maríæ semper Vírginis celebrémus.
Exsultávit spíritus meus in Deo salutári meo, quia fecit mihi magna qui potens est.
Nos autem gloriári opórtet in cruce Dómini nostri Iesu Christi.
Qui vult veníre post me, ábneget semetípsum et tollat crucem suam et sequátur me.
Beáta Radegúndis, Hélenæ pietátem æmuláta, Crucem Dómini concupívit, et salútis humánæ pignus ad Occidéntis plagas transmísit.
Si culmen veri honóris quǽritis, ad illam cæléstem pátriam quantócius properáte.
Vestri capílli cápitis omnes numeráti sunt; nolíte timére: multis passéribus melióres estis vos.
Ecce quómodo computáti sunt inter fílios Dei, et inter sanctos sors illórum est, allelúia.
Ludovícus servus Christi, plebis delíciæ, nutrítius páuperum, fide vicit mundum et glóriam eius.
O Rex óptime, sanctæ Crucis signo præfúlgens, Corónæ Dómini cultor devotíssime, glória et honóre coronáris in cælis.
Similábo eum viro sapiénti, qui ædificávit domum suam supra petram.
Amávit eum Dóminus et ornávit eum: stolam glóriæ índuit eum et ad portas paradísi coronávit eum.
Vidérunt eam fíliæ Sion vernántem in flóribus rosárum, et beatíssimam prædicavérunt.
Ecce ancílla Dómini: fiat mihi secúndum verbum tuum.
Astitérunt iusti ante Dóminum et ab ínvicem non sunt separáti; cálicem Dómini bibérunt et amíci Dei facti sunt.
Isti sunt sancti qui pro Dei amóre minas hóminum contempsérunt; sancti mártyres in regno ætérno exsúltant cum ángelis. O quam pretiósa est mors sanctórum, qui assídue assístunt ante Dóminum et ab ínvicem non sunt separáti.
Unum et verum in Trinitáte Deum prædicántes, multis afflícti supplíciis, eius se fámulos magna confessiónis voce pronúntiant.
Beáta nímium, et Deo nostro grata socíetas, in qua Trinitátem confiténtes, trino meruérunt decorári martýrio.
Nomen sempitérnum dabo sanctis meis, dicit Dóminus; gáudium et lætítiam obtinébunt in ætérnum.
Benedícite Dóminum, omnes elécti eius; ágite dies lætítiæ et confitémini illi.
Fulgébunt iusti sicut sol in regno Patris eórum, allelúia.
Sancti Dómini, Dómino benedícite in ætérnum.
Dabo sanctis meis locum nominátum in regno Patris mei, dicit Dóminus.
Sapiéntiam sanctórum narrant pópuli, et laudem eórum pronúntiat omnis Ecclésia.
In civitáte Dómini ibi sonant iúgiter órgana sanctórum, ibi cinnamómum et bálsamum odor suavíssimus cármina eórum, allelúia.
Ego pro Dómino meo mori parátus sum, ut Ecclésia meo sánguine pacem et libertátem assequátur.
Qui spinárum cúspide prius cruentátur, pretióso lápide Christus coronátur, allelúia.