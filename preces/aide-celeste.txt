Ad auxilium divinum ante quamlibet actionem implorandum:
Actiónes nostras, quǽsumus, Dómine, aspirándo prǽveni, et adiuvándo proséquere: † ut cuncta nostra orátio et operátio a te semper incípiat, * et per te cœpta finiátur. Per Christum Dóminum nostrum. Amen.
Exáudi nos, Dómine sancte, Pater omnípotens, ætérne Deus; † et míttere dignéris sanctum Angelum tuum de cælis, * qui custódiat, fóveat, prótegat, vísitet atque deféndat omnes habitántes in hoc habitáculo. Per Christum Dóminum nostrum. Amen.
Pro gratiarum actione:
Agimus tibi grátias, omnípotens Deus, † pro univérsis benefíciis tuis, * qui vivis et regnas in sǽcula sæculórum. Amen.