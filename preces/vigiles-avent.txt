+
Dominica ad Vigilias
 Tempore Adventus
In I nocturno
1 Σ Véniet ecce Rex excélsus * cum potestáte magna, ad salvándas gentes, allelúia.
2 Σ Gaude et lætáre, * fília Ierúsalem: ecce Rex tuus véniet tibi. Sion, noli timére, quia cito véniet salus tua.
3 Σ In advéntu * summi Regis mundéntur corda hóminum, ut digne ambulémus in occúrsum illíus: quia ecce véniet et non tardábit.
℟ Respícite et leváte cápita vestra.
℣ Quóniam appropínquat redémptio vestra.
In II nocturno
1 Σ Confortáte * manus dissolútas; confortámini, dícite: ecce Deus noster véniet et salvábit nos, allelúia.
2 Σ Gaudéte omnes, * et lætámini: ecce quia véniet Dóminus ultiónis, addúcet retributiónem: ipse véniet et salvábit nos.
3 Σ Ecce vénio cito * et merces mea mecum est, dicit Dóminus: dare unicuíque secúndum ópera sua.
℟ Dómine, Deus virtútum, convérte nos.
℣ Et osténde fáciem tuam, et salvi érimus.