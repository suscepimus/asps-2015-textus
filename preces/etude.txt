Ante studium ac collationes:

VENI SANCTE SPÍRITUS, * reple tuórum corda fidélium et tui amóris in eis ignem accénde.
℣ Emítte Spíritum tuum et creabúntur.
℟ Et renovábis fáciem terræ.
	Orémus.
DEUS, qui corda fidélium Sancti Spíritus illustratióne docuísti, da nobis in eódem Spíritu recta sápere, et de eius semper consolatióne gaudére. Per Christum Dóminum nostrum. ℟ Amen.

Et additur Ave María.


Post studium ac collationes:

SUB TUUM * præsídium confúgimus, sancta Dei Génetrix, nostras deprecatiónes ne despícias in necessitátibus, sed a perículis cunctis líbera nos semper, Virgo gloriósa et benedícta.