Pro gratiarum actione

Te Deum Patrem ingénitum,
Te Fílium unigénitum,
Te Spíritum Sanctum Paráclitum,
sanctam et indivíduam Trinitátem,
toto corde et ore confitémur,
laudámus atque benedícimus:
tibi glória in sǽcula.

℣ Benedicámus Patrem et Fílium cum Sancto Spíritu.
℟ Laudémus et superexaltémus eum in sǽcula.

Orémus.

Deus, cuius misericórdiæ non est númerus,
et bonitátis infinítus est thesáurus: †
piíssimæ Maiestáti tuæ pro collátis donis grátias ágimus,
tuam semper cleméntiam exorántes; *
ut qui peténtibus postuláta concédis,
eósdem non déserens,
ad præmia futúra dispónas.
Per Christum.
