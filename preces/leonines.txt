Leonenses preces post missam
Ter dicitur Ave Maria.
Salve, Regína, mater misericórdiæ; vita, dulcédo et spes nostra, salve. * Ad te clamámus, éxsules fílii Evæ. * Ad te suspirámus, geméntes et flentes in hac lacrimárum valle. * Eia ergo, advocáta nostra, illos tuos misericórdes óculos ad nos convérte. * Et Iesum, benedíctum fructum ventris tui, nobis post hoc exsílium osténde. * O clemens, o pia, o dulcis Virgo María.
℣ Ora pro nobis sancta Dei Génitrix.
℟ Ut digni efficiámur promissiónibus Christi.
Orémus.
Deus refúgium nostrum et virtus, pópulum ad te clamántem propítius réspice: † et, intercedénte gloriósa et immaculáta Vírgine Dei Genitríce María, cum beáto Ioseph, eius Sponso, ac beátis Apóstolis tuis Petro et Paulo, (beáto Patri nostro Benedícto) et ómnibus Sanctis, * quas pro conversióne peccatórum, pro libertáte et exaltatióne sanctæ Matris Ecclésiæ preces effúndimus, miséricors et benígnus exáudi. Per eúmdem Christum.
Sancte Míchael Archángele, defénde nos in pr∂lio; contra nequítiam et insídias diáboli esto præsídium. Imperet illi Deus, súpplices deprecámur: tuque, Princeps milítiæ cæléstis, Sátanam aliósque spíritus malígnos, qui ad perditiónem animárum pervagántur in mundo, divína virtúte in inférnum detrúde. Amen.
Ter dicitur: ℣ Cor Iesu sacratíssimum.
℟ Miserére nobis.