Ineunte die
Dómine Deus omnípotens, qui ad princípium huius diéi nos perveníre fecísti, † tua nos hódie salva virtúte, ut in hac die ad nullum declinémus peccátum, * sed semper ad tuam iustítiam faciéndam nostra procédant elóquia, dirigántur cogitatiónes et ópera. Per Dóminum.
Dirígere et sanctificáre, régere et gubernáre dignáre, Dómine Deus, Rex cæli et terræ, † hódie corda et cópora nostra, sensus, sermónes et actus nostros in lege tua, et in opéribus mandatórum tuórum; * ut hic, et in ætérnum, te auxiliánte, salvi et líberi esse mereámur. Per Dóminum.