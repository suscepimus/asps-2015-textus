Ordo ad disciplinam faciendam
\ Servíte † Dómino in timóre.
℟ Et exsultáte ei cum tremóre.
\ Apprehéndite disciplínam.
℟ Nequándo irascátur Dóminus, et pereátis de via iusta.
\ Cum exárserit in brevi ira eius.
℟ Beáti omnes qui confídunt in eo.
\ Glória Patri, et Fílio, et Spirítui Sancto.
℟ Sicut erat in princípio et nunc et semper, et in s‰cula sæculórum. Amen.
Miserére mei, Deus, *
secúndum misericórdiam tuam;
et secúndum multitúdinem miseratiónum tuárum *
dele iniquitátem meam.
Amplius lava me ab iniquitáte mea *
et a peccáto meo munda me.
Quóniam iniquitátem meam ego cognósco, *
et peccátum meum contra me est semper.
Tibi, tibi soli peccávi *
et malum coram te feci, 
ut iustus inveniáris in senténtia tua *
et æquus in iudício tuo.
Ecce enim in iniquitáte generátus sum, *
et in peccáto concépit me mater mea.
Ecce enim veritátem in corde dilexísti *
et in occúlto sapiéntiam manifestásti mihi.
Aspérges me hyssópo, et mundábor; *
lavábis me, et super nivem dealbábor.
Audíre me fácies gáudium et lætítiam, *
et exsultábunt ossa, quæ contrivísti.
Avérte fáciem tuam a peccátis meis *
et omnes iniquitátes meas dele.
Cor mundum crea in me, Deus, *
et spíritum firmum ínnova in viscéribus meis.
Ne proícias me a fácie tua *
et spíritum sanctum tuum ne áuferas a me.
Redde mihi lætítiam salutáris tui *
et spíritu promptíssimo confírma me.
Docébo iníquos vias tuas, *
et ímpii ad te converténtur.
Líbera me de sanguínibus, Deus, Deus salútis meæ, *
et exsultábit língua mea iustítiam tuam.
Dómine, lábia mea apéries, *
et os meum annuntiábit laudem tuam.
Non enim sacrifício delectáris; *
holocáustum, si ófferam, non placébit.
Sacrifícium Deo spíritus contribulátus; *
cor contrítum et humiliátum, Deus, non despícies.
Benígne fac, Dómine, in bona voluntáte tua Sion, *
ut ædificéntur muri Ierúsalem.
Tunc acceptábis sacrifícium iustítiæ, oblatiónes et holocáusta; *
tunc impónent super altáre tuum vítulos.
Glória Patri, et Fílio,
et Spirítui Sancto,
Sicut erat in princípio et nunc et semper,
et in s‰cula sæculórum. Amen.
K…rie eléison, Christe eléison, K…rie eléison.
Pater noster.
\ Dóminus vobíscum.
℟ Et cum spíritu tuo.
Orémus.
Deus cui próprium est miseréri semper et párcere; † súscipe deprecatiónem nostram: ut nos et omnes fámulos tuos quos delictórum caténa constríngit, * miserátio tuæ pietátis cleménter absólvat. Per Dóminum.
\ Benedicámus Dómino.
℟ Deo grátias.
\ Fidélium ánimæ per misericórdiam Dei requiéscant in pace.
℟ Amen.
\ Divínum auxílium máneat semper nobíscum.
℟ Et cum frátribus nostris abséntibus. Amen.

Tempore Passionis, officium immediate incipitur a psalmo Miserere, signans se, et non dicitur Gloria Patri sed statim addicitur psalmus De profundis post quem dicitur Pater et Oratio sine quibuscumque precibus additis.