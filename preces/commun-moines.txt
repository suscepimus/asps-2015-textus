COMMUNE SANCTORUM
MONACHORUM ET MONIALIUM
AD TERTIAM
Lectio brevis	Sir 31, 8-10a
Beátus vir qui invéntus est sine mácula et qui post aurum non ábiit nec sperávit in pecúnia et thesáuris. Quis est hic, et laudábimus eum? Fecit enim mirabília in pópulo suo. Quis probátus est in illo et perféctus est? Erit illi glória ætérna.
AD SEXTAM
Lectio brevis	Sir 10, 31-32
Fili, in mansuetúdine honóra ánimam tuam et da illi victum cultúmque secúndum méritum suum. Peccántem in ánimam suam quis iustificábit? Et quis honorificábit exhonorántem ánimam suam?
AD NONAM
Lectio brevis	Prov 4, 20-23
Fili mi, asucúlta sermónes meos et ad elóquia mea inclína aurem tuam; ne recédant ab óculuis tuis, custódi ea in médio cordis tui: vita enim sunt inveniéntibus ea et univérsæ carni sánitas. Omni custódia serva cor tuum, quia ex ipso vita procédit.
AD II VESPERAS
Lectio brevis	Sir 44, 1.8.10-12
Laudémus viros gloriósos et paréntes nostros in generatióne sua. De illis nati sunt qui reliquérunt nomen narrándi laudes eórum. Sed hi viri misericórdiæ sunt, quorum pietátes non fuérunt in oblivióne. Cum sémine eórum pérmanent, bona heréditas, nepótes eórum, et in testaméntis stetit semen eórum.