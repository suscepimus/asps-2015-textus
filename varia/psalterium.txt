Servíte Dómino in timóre, et exsultáte ei cum tremóre.
Commendémus nosmetípsos in multa patiéntia, in ieiúniis multis, per arma iustítiæ.
Beátus vir qui in lege Dómini meditátur.
Secus decúrsus aquárum, plantávit víneam iustórum: et in lege Dómini fuit volúntas eórum.
Ego autem constitútus sum rex ab eo super Sion, montem sanctum eius, prǽdicans præcéptum eius.
Salvum me fac, Dómine, propter misericórdiam tuam.
Exsúrge, Dómine, non præváleat homo.
Nequándo rápiat ut leo ánimam meam, dum non est qui rédimat, neque qui salvum fáciat.
Deus iudex iustus, fortis et longánimis: numquid irascétur per síngulos dies?
Quam admirábile est nomen tuum, Dómine, in univérsa terra.
Glória et honóre coronásti eum, Dómine; ómnia subiecísti sub pédibus eius.
Ut quid, Dómine, recessísti longe?
Iustus Dóminus, iustítiam diléxit.
Tu, Dómine, servábis nos, et custódies nos in ætérnum.
Cantábo Dómino, qui bona tríbuit mihi.
Dóminus de cælo prospéxit super fílios hóminum.
Habitábit in tabernáculo tuo, requiéscet in monte sancto tuo.
Consérva me, Dómine, quóniam in te sperávi.
Tu es, Dómine, qui restítues hereditátem meam mihi.
Inclína, Dómine, aurem tuam mihi, et exáudi verba mea.
Díligam te, Dómine, virtus mea.
Retríbuet mihi Dóminus secúndum iustítiam meam.
Vivit Dóminus et benedíctus Deus salútis meæ.
Cæli enárrant glóriam Dei.
Exáudiat te Dóminus in die tribulatiónis.
Veníte, exsultémus Dómino.
Iubilémus Deo salutári nostro.
Regem magnum Dóminum, veníte adorémus.
Dóminum qui fecit nos, veníte adorémus.
Adorémus Dóminum qui fecit nos.
Dóminum Deum nostrum, veníte adorémus.
Pópulus Dómini et oves páscuæ eius, veníte adorémus eum.
Veníte, adorémus eum, quia ipse est Dóminus Deus noster.
Ego dormívi et somnum cepi et exsurréxi, quóniam Dóminus suscépit me, allelúia, allelúia.
Exsúrge, Dómine, salvum me fac, Deus meus.
Véniet ecce rex excélsus cum potestáte magna, ad salvándas gentes, allelúia.
Dómine, in virtúte tua lætábitur rex.
Cantábimus et psallémus virtútes tuas, Dómine.
Ne discédas a me, Dómine: quóniam tribulátio próxima est, quóniam non est qui ádiuvet.
Gaude et lætáre, fília Ierúsalem: ecce rex tuus véniet tibi. Sion, noli timére, quia cito véniet salus tua.
Dóminus regit me et nihil mihi déerit.
In loco páscuæ ibi me collocávit.
Innocens mánibus et mundo corde ascéndet in montem Dómini.
Tóllite portas, príncipes, vestras, et elevámini, portæ æternáles.
In advéntu summi Regis mundéntur corda hóminum, ut digne ambulémus in occúrsum illíus quia ecce véniet et non tardábit.
Oculi mei semper ad Dóminum.
Qui te exspéctant, Dómine, non confundéntur.
Misericórdia tua, Dómine, ante óculos meos, et complácui in veritáte tua.
Confortáte manus dissolútas; confortámini, dícite: «Ecce Deus noster véniet et salvábit nos, allelúia.»
Dóminus defénsor vitæ meæ.
Illuminátio mea, et salus mea Dóminus.
Factus est adiútor meus Deus meus.
Gaudéte omnes, et lætámini: ecce quia véniet Dóminus ultiónis, addúcet retributiónem: ipse véniet et salvábit nos.
Adoráte Dóminum in aula sancta eius.
Exaltábo te, Dómine, quóniam suscepísti me.
Dómine, abstraxísti ab ínferis ánimam meam.
Ecce vénio cito et merces mea mecum est, dicit Dóminus: dare unicuíque secúndum ópera sua.
In tua iustítia, líbera me, Dómine.
Lætámini in Dómino, et exsultáte, iusti, et gloriámini, omnes recti corde.
Gaude et lætáre, fília Sion, quia ecce ego vénio, et habitábo in médio tui, dicit Dóminus.
Emítte Agnum, Dómine, dominatórem terræ, de petra desérti, ad montem fíliæ Sion.
Ecce iam venit plenitúdo témporis in quo misit Deus Fílium suum in terras, natum de Vírgine, factum sub lege, ut eos qui sub lege erant redímeret.
Allelúia, allelúia, allelúia.
Allelúia, allelúia, allelúia, allelúia.
Ecce nunc tempus acceptábile, ecce nunc dies salútis: in his ergo diébus exhibeámus nos sicut Dei minístros, in multa patiéntia, in ieiúniis, in vigíliis, et in caritáte non ficta.
Deus misereátur nostri, et benedícat nos.
Illúmina, Dómine vultum tuum super nos.
Allelúia, allelúia.
Miserére mei, Deus.
Dele, Dómine, iniquitátem meam.
Amplius lava me, Dómine, ab iniustítia mea.
Tibi soli peccávi, Dómine, miserére mei.
Spíritu principáli confírma cor meum, Deus.
Benígne fac in bona voluntáte tua, Dómine.
Déxtera Dómini fecit virtútem: déxtera Dómini exaltávit me.
Bonum est speráre in Dómino, quam speráre in princípibus.
Deus meus es tu, et confitébor tibi: Deus meus es tu, et exaltábo te.
Ad te de luce vígilo, Deus, ut vídeam virtútem tuam.
Lábia mea laudábunt te in vita mea, Deus meus.
Benedíctus es in firmaménto cæli, et laudábilis in sǽcula, Deus noster.
Tres púeri iussu regis in fornácem missi sunt, non timéntes flammam ignis, dicéntes: «Benedíctus Deus.»
Surréxit Christus de sepúlcro, qui liberávit tres púeros de camíno ignis ardéntis, allelúia.
Laudáte Dóminum de cælis.
Omnes ángeli eius, laudáte Dóminum de cælis.
Cæli cælórum, laudáte Deum.
Fílii Sion exsúltent in rege suo.
Beneplácitum est Dómino in pópulo suo, et honorábit mansuétos in salútem.
In sanctis eius, laudáte Deum.
In týmpano et choro, in chordis et órgano, laudáte Deum.
In cýmbalis benesonántibus, laudáte Dóminum.
Rectos decet collaudátio.
Exsultáte, iusti, et gloriámini, omnes recti corde.
Immíttet ángelus Dómini in circúitu timéntium eum, et erípiet eos.
Clamavérunt iusti et Dóminus exaudívit eos.
Expúgna impugnántes me.
Exsúrge, Dómine, et inténde iudício meo.
Revéla Dómino viam tuam.
Custódi innocéntiam, et vide æquitátem.
Ne in ira tua árguas me, Dómine.
Inténde in adiutórium meum, Dómine, virtus salútis meæ.
Ut non delínquam in lingua mea.
Amove, Dómine, a me plagas tuas.
Respéxit me, et exaudívit deprecatiónem meam Dóminus.
Compláceat tibi, Dómine, ut erípias me: ad adiuvándum me réspice.
Sana, Dómine, ánimam meam, quia peccávi tibi.
Sitívit ánima mea ad Deum vivum: quando véniam, et apparébo ante fáciem Dómini?
Eructávit cor meum verbum bonum.
Salvásti nos, Dómine, et in nómine tuo confitébimur in sǽcula.
Unxit te Deus, Deus tuus, óleo lætítiæ præ consórtibus tuis.
Confitebúntur tibi pópuli, Deus, in ætérnum.
Miserére mei, Deus.
Intéllege clamórem meum, Dómine.
Inténde voci oratiónis meæ, rex meus et Deus meus.
Dómine, in cælo misericórdia tua.
Convérsus est furor tuus, Dómine, et consolátus es me.
Laudámus nomen tuum ínclitum, Deus noster.
Laudáte Dóminum de cælis.
Benedíctus Deus Israel.
Benedíctus Dóminus Deus Israel, quia visitávit et liberávit nos.
Adiútor in tribulatiónibus.
Sanctificávit tabernáculum suum Altíssimus.
Iubiláte Deo in voce exsultatiónis.
Magnus Dóminus et laudábilis nimis.
Auribus percípite qui habitátis orbem.
Deus deórum, Dóminus locútus est.
Immola Deo sacrifícium laudis.
Confitébor tibi, Dómine, quóniam exaudísti me.
Avértit Dóminus captivitátem plebis suæ.
Deus ádiuvat me, et Dóminus suscéptor est ánimæ meæ.
Inténde in me et exáudi me, Dómine.
In Deo sperávi, non timébo quid fáciat mihi homo.
Iusta iudicáte, fílii hóminum.
Ab insurgéntibus in me líbera me, Dómine, quia occupavérunt ánimam meam.
Dele, Dómine, iniquitátem meam.
Salutáre vultus mei, Deus meus.
Introíbo ad altáre Dei: ad Deum qui lætíficat iuventútem meam.
Quóniam in te confídit ánima mea.
Miserére mei, Deus, miserére mei.
Cunctis diébus vitæ nostræ salvos nos fac, Dómine.
Exaltáte regem sæculórum in opéribus vestris.
Omnes ángeli eius, laudáte Dóminum de cælis.
Eréxit Dóminus nobis cornu salútis in domo David púeri sui.
Salútem ex inimícis nostris, et de manu ómnium qui nos odérunt, líbera nos, Dómine.
Da nobis, Dómine, auxílium de tribulatióne.
Dum anxiarétur cor meum, in petra exaltásti me.
Dedísti hereditátem timéntibus nomen tuum, Dómine.
Benedícite, gentes, Deum nostrum.
Nonne Deo súbdita erit ánima mea?
Audíte, omnes, qui timétis Deum, quanta fecit ánimæ meæ.
In ecclésiis benedícite Dómino.
Exsúrgat Deus, et dissipéntur inímici eius.
Salvum me fac, Deus quóniam intravérunt aquæ usque ad ánimam meam.
Quǽrite Dóminum, et vivet ánima vestra.
Dómine Deus, in adiutórium meum inténde.
Esto mihi, Dómine, in Deum protectórem.
Deus meus, éripe me de manu peccatóris.
Quam bonus Deus Israel.
Liberávit Dóminus páuperem a poténte, et ínopem, cui non erat adiútor.
Benedicéntur in ipso omnes tribus terræ: omnes gentes magnificábunt eum.
Amplius lava me, Dómine ab iniustítia mea.
A timóre inimíci éripe Dómine ánimam
Te decet hymnus, Deus, in Sion.
Dóminus iudicábit fines terræ.
Dómine, magnus es tu, et præclárus in virtúte tua.
Cæli cælórum, laudáte Deum.
De manu ómnium qui odérunt nos, líbera nos, Dómine.
Liberáti serviámus Deo nostro in sanctitáte.
Liberásti virgam hereditátis tuæ.
Memor esto congregatiónis tuæ, Dómine, quam possedísti ab inítio.
Et invocábimus nomen tuum, Dómine.
Tu es Deus, qui facis mirabília.
Deus, in sancto via tua; quis Deus magnus sicut Deus noster?
Inclináte aurem vestram in verba oris mei.
Redémit eos Dóminus de manu tribulántis.
Ædificávit Deus sanctifícium suum in terra.
Propítius esto peccátis nostris, Dómine.
Exsultáte Deo adiutóri nostro.
Excita, Dómine, poténtiam tuam, ut salvos fácias nos.
Tu solus Altíssimus super omnem terram.
Sedísti super thronum, qui iúdicas iustítiam.
Benedixísti, Dómine, terram tuam.
Beáti qui hábitant in domo tua, Dómine.
Benignitátem fecit Dóminus, et terra nostra dedit fructum suum.
Tibi soli peccávi, Dómine, miserére mei.
Intret orátio mea in conspéctu tuo, Dómine.
Dómine, refúgium factus es nobis.
Convértere, Dómine, et deprecábilis esto super servos tuos.
Cantémus Dómino glorióse.
Pópulus meus, ait Dóminus, bonis meis implébitur.
In sanctis eius laudáte Deum.
In sanctitáte serviámus Dómino, et liberábit nos ab inimícis nostris.
Da sciéntiam plebi tuæ, Dómine, in remissiónem peccatórum eórum.
Inclína, Dómine, aurem tuam mihi, et exáudi verba mea.
Fundaménta eius in móntibus sanctis.
Gloriósa dicta sunt de te, cívitas Dei.
Benedíctus Dóminus in ætérnum.
Misericórdia et véritas præcédent fáciem tuam, Dómine.
Et ego primogénitum ponam illum: excélsum præ régibus terræ.
Exaltáre qui iúdicas terram.
Regnávit Dóminus, decórem indútus est.
Beátus homo quem tu erudíeris, Dómine, et de lege tua docúeris eum.
Cantáte Dómino, et benedícite nómini eius.
Annuntiáte de die in diem salutáre eius.
Dóminus regnávit exsúltet terra.
Quia mirabília fecit Dóminus.
Iubiláte in conspéctu regis Dómini, quóniam venit iudicáre terram.
Exaltáte Dóminum Deum nostrum, et adoráte ad montem sanctum eius.
Iubiláte Deo, omnis terra.
Suávis est Dóminus, et in ætérnum misericórdia eius.
Tibi, Dómine, psallam, et intéllegam in via immaculáta.
In innocéntia cordis mei perambulábo, Dómine.
Spíritu principáli confírma cor meum, Deus.
In Israel magnum nomen eius.
Bonum est confitéri Dómino.
Rectus Dóminus Deus noster, et non est iníquitas in eo.
Dómine, audívi audítum tuum, et tímui.
In Dómino iustificábitur, et laudábitur omne semen Israel.
In týmpano et choro, in chordis et órgano laudáte Deum.
Per víscera misericórdiæ Dei nostri visitávit nos Oríens ex alto.
Visitávit et fecit redemptiónem Dóminus plebis suæ.
Clamor meus ad te véniat, Deus.
Bénedic, ánima mea, Dómino.
Dómine Deus meus, magnificátus es veheménter.
Quam magnificáta sunt ópera tua, Dómine.
Lætétur cor quæréntium Dóminum.
Edúxit Deus pópulum suum in exsultatióne, et eléctos suos in lætítia.
Vísita nos, Dómine, in salutári tuo.
Cum tribularéntur, vidit Dóminus: et audívit oratiónem eórum.
De necessitátibus meis éripe me, Dómine.
Confiteántur Dómino misericórdiæ eius.
Ipsi vidérunt ópera Dei, et mirabília eius.
Confitébor Dómino nimis in ore meo.
Psallam tibi in natiónibus, quia magna est super cælos misericórdia tua.
Ne tacúeris, Deus, quia sermónibus ódii circumdedérunt me.
Benígne fac in bona voluntáte tua, Dómine.
In veritáte tua exáudi me, Dómine.
Date magnitúdinem Deo nostro.
Osténde nobis, Dómine, lucem miseratiónum tuárum.
In cýmbalis benesonántibus laudáte Dóminum.
Illumináre, Dómine, his qui in ténebris sedent, et dírige pedes nostros in viam pacis, Deus Israel.
In viam pacis dírige nos, Dómine.
Beáti qui ámbulant in lege tua, Dómine.
In toto corde meo exquisívi te, Dómine: ne repéllas me a mandátis tuis.
Vivam, et custódiam sermónes tuos, Dómine.
Gressus meos dírige secúndum elóquium tuum.
Deduc me, Dómine, in sémitam mandatórum tuórum.
Tu mandásti, Dómine, mandáta tua custodíri nimis.
Memor esto verbi tui servo tuo in quo mihi spem dedísti.
Tuam disciplínam doce me, Dómine, in lege tua.
Bonitátem fecísti cum servo tuo, Dómine.
Véniant mihi, Dómine, miseratiónes tuæ et vivam.
In verbum tuum supersperávi, Dómine.
In ætérnum, Dómine, verbum tuum pérmanet in cælo.
Quam dúlcia fáucibus meis elóquia tua, Dómine.
Iuxta elóquium tuum da mihi intelléctum, Dómine.
Non confúndas me, Dómine, ab exspectatióne mea.
Da mihi intelléctum et scrutábor, Dómine, legem tuam.
Aspice in me, et miserére mei, Dómine.
Iustus es, Dómine, et rectum iudícium tuum.
Adiuva me, et salvus ero, Dómine.
Vide humilitátem meam, Dómine, et éripe me.
Inclína cor meum, Deus, in testimónia tua.
Fiat manus tua, Dómine, ut salvum me fácias, quia mandáta tua concupívi.
Líbera me, Dómine, et pone me iuxta te et cuiúsvis manus pugnet contra me.
Clamávi, et exaudívit me.
Advenérunt nobis dies pæniténtiæ ad rediménda peccáta, ad salvándas ánimas.
Unde véniet auxílium mihi.
Auxílium meum a Dómino, qui fecit cælum et terram.
Lætátus sum in his quæ dicta sunt mihi.
In domum Dómini lætántes íbimus.
Qui hábitas in cælis, miserére nobis.
Vivo ego, dicit Dóminus: nolo mortem peccatóris, sed ut magis convertátur et vivat.
Adiutórium nostrum in nómine Dómini.
Bénefac, Dómine, bonis et rectis corde.
Beáti omnes qui timent Dóminum.
Per arma iustítiæ virtútis Dei commendémus nosmetípsos in multa patiéntia.
Magnificávit Dóminus fácere nobíscum: facti sumus lætántes.
Dóminus ædíficet nobis domum, et custódiat civitátem.
Dixit Dóminus Dómino meo: sede a dextris meis.
Sede a dextris meis, dixit Dóminus Dómino meo.
Fidélia ómnia mandáta eius: confirmáta in sǽculum sǽculi.
Magna ópera Dómini, exquisíta in omnes voluntátes eius.
In mandátis eius cupit nimis.
Sit nomen Dómini benedíctum in sǽcula.
A solis ortu usque ad occásum laudábile nomen Dómini.
Nos qui vívimus, benedícimus Dómino.
Facta est Iudǽa sanctificátio eius.
Nómini tuo, Dómine, da glóriam.
Deus autem noster in cælo: ómnia quæcúmque vóluit, fecit.
Inclinávit Dóminus aurem suam mihi.
Crédidi, propter quod locútus sum.
Cálicem salutáris accípiam, et nomen Dómini invocábo.
Laudáte Dóminum, omnes gentes.
Sæpe expugnavérunt me a iuventúte mea.
Magníficat ánima mea Dóminum.
Magníficet te semper ánima mea, Deus meus.
De profúndis clamávi ad te, Dómine.
Speret Israel in Dómino.
Dómine, non est exaltátum cor meum.
Et omnis mansuetúdinis eius.
Elégit Dóminus Sion in habitatiónem sibi.
Ecce quam bonum et quam iucúndum habitáre fratres in unum.
Exsúltet spíritus meus in Dómino Deo salutári meo.
Magníficat ánima mea Dóminum, quia respéxit Deus humilitátem meam.
Omnia quæcúmque vóluit, Dóminus fecit.
Laudáte nomen Dómini, qui statis in domo Dómini.
Quóniam in ætérnum misericórdia eius.
Hymnum cantáte nobis de cánticis Sion.
In conspéctu angelórum psallam tibi, Deus meus.
Confitébor nómini tuo, Dómine, super misericórdia et veritáte tua.
Respéxit Dóminus humilitátem meam, et fecit in me magna qui potens est.
Fecit mihi magna qui potens est, et sanctum nomen eius.
Dómine, probásti me, et cognovísti me.
Mirabília ópera tua, Dómine, et ánima mea cognóscit nimis.
A viro iníquo líbera me, Dómine.
Ne derelínquas me, Dómine, virtus salútis meæ.
Dómine, clamávi ad te, exáudi me.
Fac, Deus, poténtiam in bráchio tuo: dispérde supérbos, et exálta húmiles.
Magnificémus Christum regem Dóminum qui supérbos humíliat et exáltat húmiles.
Pórtio mea, Dómine, sit in terra vivéntium.
Benedíctus Dóminus Deus meus.
Beátus pópulus cuius Dóminus Deus eius.
Per síngulos dies benedícam te, Dómine.
Depósuit poténtes, sanctos persequéntes, et exaltávit húmiles, Christum confiténtes.
Suscépit Deus Israel púerum suum, sicut locútus est ad Abraham, et semen eius: exaltáre húmiles usque in sǽculum.
Regnum tuum, Dómine, regnum ómnium sæculórum.
Laudábo Deum meum in vita mea.
Deo nostro iucúnda sit laudátio.
Lauda, Ierúsalem, Dóminum.
Miserére mihi, Dómine, et exáudi oratiónem meam.
A fructu fruménti, vini et ólei sui multiplicáti sunt.
In pace in idípsum, dórmiam et requiéscam.
Qui hábitat in adiutório Altíssimi, in protectióne Dei cæli commorábitur.
Angelis suis Deus mandávit de te, ut custódiant te in ómnibus viis tuis.
In nóctibus benedícite Dóminum.
Salva nos, Dómine, vigilántes, custódi nos dormiéntes, ut vigilémus cum Christo et requiescámus in pace.
Alma Redemptóris Mater, quæ pérvia cæli porta manes, et stella maris, succúrre cadénti, súrgere qui curat, pópulo: tu quæ genuísti, natúra miránte, tuum sanctum Genitórem, Virgo prius ac postérius, Gabriélis ab ore sumens illud ave, peccatórum miserére.
Ave, Regína cælórum, ave, Dómina angelórum, salve, radix, salve, porta, ex qua mundo lux est orta. Gaude, Virgo gloriósa, super omnes speciósa; vale, o valde decóra, et pro nobis Christum exóra.
Salve, Regína, mater misericórdiæ; vita, dulcédo et spes nostra, salve. Ad te clamámus, éxsules fílii Evæ. Ad te suspirámus, geméntes et flentes in hac lacrimárum valle. Eia ergo, advocáta nostra, illos tuos misericórdes óculos ad nos convérte. Et Iesum, benedíctum fructum ventris tui, nobis post hoc exsílium osténde. O clemens, o pia, o dulcis Virgo María.
Sub tuum præsídium confúgimus, sancta Dei Génetrix; nostras deprecatiónes ne despícias in necessitátibus; sed a perículis cunctis líbera nos semper, Virgo gloriósa et benedícta.
Regína cæli, lætáre, allelúia, quia quem meruísti portáre, allelúia, resurréxit sicut dixit, allelúia; ora pro nobis Deum, allelúia.
Nonne sic opórtuit pati Christum, et intráre in glóriam suam? allelúia.
Ecce ascéndimus Hierosólymam, et consummabúntur ómnia quæ scripta sunt de Fílio hóminis: tradétur enim géntibus, et illudétur, et flagellábitur, et conspuétur: et postquam flagelláverint, occídent eum, et die tértia resúrget.
Beáti qui lavant stolas suas in sánguine Agni, allelúia.
Redemísti nos, Dómine Deus, in sánguine tuo, ex omni tribu, et lingua et pópulo, et natióne: et fecísti nos Deo nostro regnum.
Christo datus est principátus et honor regni: omni pópulus, tribus et linguæ sérvient ei in ætérnum.
Dedit ei Dóminus potestátem et honórem et regnum; et omnes pópuli, tribus et linguæ ipsi sérvient.
Omnes gentes, quascúmque fecísti, vénient et adorábunt coram te, Dómine.
Verbum caro factum est, et habitávit in nobis, plenum grátiæ et veritátis.
Parátus esto, Israel, in occúrsum Dómini, quóniam venit.
In spíritu humilitátis et in ánimo contríto suscipiámur Dómine a te: et sic fiat sacrifícium nostrum, ut a te suscipiátur hódie, et pláceat tibi, Dómine Deus.
Scio cui crédidi, et certus sum quia potens est depósitum meum serváre in illum diem iustus iudex.
Iuste et pie vivámus, exspectántes beátam spem, et advéntum Dómini.
Cáritas Dei diffúsa est in córdibus nostris, per inhabitántem Spíritum eius in nobis, allelúia.
Ex quo ómnia, per quem ómnia, in quo ómnia. ipsi glória in sǽcula.
Beáti mundo corde, quóniam ipsi Deum vidébunt.
Optávi et datus est mihi sensus: invocávi et venit in me spíritus sapiéntiæ.
Próprio Fílio suo non pepércit Deus, sed pro nobis omnibus trádidit illum.
Hymnum dicámus Dómino Deo nostro.
Dum tribulárer, clamávi ad Dóminum de ventre ínferi, et exaudívit me.
Regem ventúrum Dóminum, veníte, adorémus.
Prope est iam Dóminum, veníte, adorémus.
Christus natus est nobis: veníte, adorémus.
In princípio et ante sǽcula Deus erat Verbum; ipse natus est nobis Salvátor mundi.
Attóllite portas, príncipes, vestras et introíbit rex glóriæ.
Sedes tua, Deus, in sǽculum sǽculi: virga directiónis virga regni tui.
Dóminus virtútum nobíscum: suscéptor noster Deus Iacob.
Hic est Deus, Deus noster in ætérnum: ipse reget nos in sǽcula.
Oriétur in diébus Dómini abundántia pacis et dominábitur.
Animas páuperum suórum salvas fáciet Dóminus.
Natus est nobis hódie Salvátor, qui est Christus Dóminus in civitáte David.
Véritas de terra orta est, et iustítia de cælo prospéxit.
Misericórdia et véritas præcédent fáciem tuam, Dómine.
Ipse invocábit me: Pater meus es tu, allelúia.
Læténtur cæli et exsúltet terra ante fáciem Dómini, quóniam venit.
Lux orta est iusto, rectis corde lætítia, allelúia.
Notum fecit Dóminus salutáre suum, allelúia.
Christus appáruit nobis: veníte, adorémus.
Christum Dóminum, pro nobis tentátum et passum, veníte, adorémus.
Hódie, si vocem Dómini audiéritis, nolíte obduráre corda vestra.
Christum Dóminum, pro nobis tentátum et passum, veníte, adorémus.
Surréxit Dóminus vere, allelúia.
Christum Dóminum, qui Sanctum nobis promísit Spíritum, veníte adorémus, allelúia.
Christus natus est nobis, veníte, adorémus.
Dóminus dixit ad me: Fílius meus es tu, ego hódie génui te.
Tamquam sponsus Dóminus procédens de thálamo suo.
Elevámini, portæ æternáles, et introíbit rex glóriæ.
Diffúsa est grátia in lábiis tuis, proptérea benedíxit te Deus in ætérnum.
Suscépimus, Deus, misericórdiam tuam in médio templi tui.
Oriétur in diébus Dómini abundántia pacis, et dominábitur.
Véritas de terra orta est, et iustítia de cælo prospéxit.
Ipse invocábit me, allelúia: «Pater meus es tu, allelúia.»
Læténtur cæli, et exsúltet terra ante fáciem Dómini, quóniam venit.
In princípio et ante sǽcula Deus erat Verbum: ipse natus est nobis hódie Salvátor mundi.
Notum fecit Dóminus, allelúia, salutáre suum, allelúia.
Nato Dómino angelórum chorus canébat dicens: «Salus Deo nostro, allelúia.»
Vocábitur nomen eius Emmánuel, quod interpretátur «Nobíscum Deus».
Christum Dei Fílium, Maríæ et Ioseph súbditum, veníte, adorémus.
Ioseph fili David, noli timére accípere Maríam cóniugem tuam. Quod enim in ea natum est, de Spíritu Sancto est, allelúia.
Exsúrgens Ioseph a somno fecit, sicut præcépit ei ángelus Dómini, et accépit cóniugem suam.
Génuit puérpera Regem, cui nomem ætérnum, et gáudia Matris habens cum virginitátis honóre, nec primam símilem visa est, nec habére sequéntem, allelúia.
Pastóres venérunt festinántes et invenérunt Maríam et Ioseph et infántem pósitum in præsépio.
Magi, intrántes domum, invenérunt púerum cum María, Matre eius.
Consúrgens Ioseph, accépit púerum et matrem eius nocte, et secéssit in Ægýptum et erat ibi usque ad óbitum Heródis.
Cum indúcerent púerum Iesum paréntes eius, accépit eum Símeon in ulnas suas et benedíxit Deum dicens: «Nunc dimíttis, Dómine, servum tuum in pace.»
Ecce pósitus est hic in ruínam et in resurrectiónem multórum in Israel et in signum cui contradicétur.
Et ut perfecérunt ómnia secúndum legem Dómini, revérsi sunt in Galilǽam in civitátem suam Názareth.
Puer autem crescébat et confortabátur plenus sapiéntia; et grátia Dei erat in illo.
Post tríduum invenérunt illum in templo sedéntem in médio doctórum, audiéntem illos et interrogántem eos.
Erat pater eius et mater mirántes super his quæ dicebántur de illo.
Vere tu es Deus abscónditus, Deus Israel Salvátor.
Maternitátem Vírginis Maríæ celebrémus: Christum eius Fílium adorémus Dóminum.
Ecce, Virgo concípiet et páriet Fílium et vocábit nomen eius Emmánuel.
Ave, María, grátia plena, Dóminus tecum, benedícta tu in muliéribus et benedíctus fructus ventris tui.
Ne tímeas, María; invenísti grátiam apud Dóminum, ecce concípies et páries, et vocábitur Altíssimi Fílius.
Spíritus Sanctus in te descéndet María: ne tímeas, habébis in útero Fílium Dei.
Adiuvábit eam Deus vultu suo: Deus in médio eius, non commovébitur.
Páries quidem Fílium et virginitátis non patiéris detriméntum; et eris Mater semper intácta.
Ego mater pulchræ dilectiónis et timóris et agnitiónis: in me omnis spes vitæ et virtútis.
Cum essem párvula, plácui Altíssimo et de meis viscéribus génui Deum et hóminem.
Beáta es, Virgo María, quæ ómnium portásti Creatórem.
Genuísti qui te fecit et in ætérnum pérmanes Virgo.
Sancta et immaculáta virgínitas, quem cæli cápere non póterant, tuo grémio contulísti.
Benedícta fília, tu, a Dómino, quia per te fructum vitæ communicávimus.
O quam casta Mater, et Virgo fecúnda María, quæ sine ulla contaminatióne concépit, et sine dolóre péperit Salvatórem.
Christus appáruit nobis, veníte, adorémus.
Afférte Dómino, fílii Dei, adoráte Dóminum in aula sancta eius.
Flúminis ímpetus lætíficat, allelúia, civitátem Dei, allelúia.
Psállite Deo nostro, psállite; psállite regi nostro, psállite sapiénter.
Suscépimus, Deus, misericórdiam tuam in médio templi tui.
Omnis terra adóret te, et psallat tibi, psalmum dicat nómini tuo, Dómine.
Reges Tharsis et ínsulæ múnera ófferent regi Dómino.
Omnes gentes, quascúmque fecísti, vénient, et adorábunt coram te, Dómine.
Homo natus est in ea: et ipse fundávit eam Altíssimus.
Adoráte Dóminum, allelúia, in aula sancta eius, allelúia.
Adoráte Deum, allelúia, omnes ángeli eius, allelúia.
Notum fecit Dóminus, allelúia, salutáre suum, allelúia.
Tria sunt múnera, quæ obtulérunt Magi Dómino, aurum, thus et myrrham: Fílio Dei, Regi magno, allelúia.
Hódie in mundum nobis génuit puérpera Deum cæli, quem adórant magi, cui munus ófferunt; omnes genu incurvémur ei qui redémit nos.
Christum, Fílium diléctum, in quo Pater sibi complácuit, veníte, adorémus.
Vox Dómini super aquas, Deus maiestátis intónuit, Dóminus virtútem pópulo suo dabit.
Exíbunt aquæ vitæ de Ierúsalem; et erit Dóminus rex super omnem terram.
Aqua combúrit peccátum hódie, appárens liberátor, et rorat omnem mundum divinitátis ope.
Aquæ istæ descéndunt ad plana desérti et omnis ánima vivens quæ serpit, quocúmque vénerit torrens, vivet.
Hauríte aquas de fóntibus Salvatóris; sanctificávit enim nunc omnem creatúram Christus Deus noster.
Caput dracónis Salvátor contéruit in Iordáne flúmine, ab eius potestáte omnes erípuit.
Fuit Ioánnes in desérto baptízans et prǽdicans baptísmum pæniténtiæ in remissiónem peccatórum.
Ego quidem aqua baptízo vos. Ipse vos baptizábit Spíritu Sancto et igne.
Baptízat miles regem, servus Dóminum, Ioánnes Salvatórem; aqua Iordánis stúpuit, colúmba protestátur, patérna vox audíta est.
Baptizátus Iesus, conféstim ascéndit de aqua; et ecce apérti sunt ei cæli.
Te, qui in spíritu et igne puríficas humána contágia, Deum et Redemptórem, omnes glorificámus.
Magnum mystérium declarátur hódie, quia creátor ómnium in Iordáne expúrgat nostra facínora.
Iordánis flúvius se retínuit, intránte Dómino, aqua contrémuit, nova creátio surgit de flúmine, quæ illúminat omne sǽculum.
Christum Dei Fílium, qui suo nos redémit sánguine, veníte, adorémus.
Astitérunt reges terræ, et príncipes convenérunt in unum, advérsus Dóminum et advérsus Christum eius.
Divisérunt sibi vestiménta mea, et super vestem meam misérunt sortem.
Insurrexérunt in me testes iníqui, et mentíta est iníquitas sibi.
Vim faciébant qui quærébant ánimam meam.
Confundántur et revereántur qui quærunt ánimam meam, ut áuferant eam.
Aliéni insurrexérunt in me, et fortes quæsiérunt ánimam meam.
Ab insurgéntibus in me líbera me, Dómine, quia occupavérunt ánimam meam.
Zelus domus tuæ comédit me, et oppróbria exprobrántium tibi cecidérunt super me.
Deus meus, éripe me de manu peccatóris.
Exsúrge, Dómine, et iúdica causam meam.
Terra trémuit et quiévit, dum exsúrgeret in iudício Deus.
Longe fecísti notos meos a me: tráditus sum, et non egrediébar.
Captábunt in ánimam iusti, et sánguinem innocéntem condemnábunt.
Apérto mílitis láncea látere crucifíxi Dómini, exívit sanguis et aqua in redémptiónem salútis nostræ.
Christum Dóminum pro nobis passum et sepúltum, veníte, adorémus.
In pace in idípsum, dórmiam et requiéscam.
Habitábit in tabernáculo tuo, requiéscet in monte sancto tuo.
Caro mea requiéscet in spe.
Elevámini portæ æternáles, et introíbit rex glóriæ.
Credo vidére bona Dómini in terra vivéntium.
Dómine, abstraxísti ab ínferis ánimam meam.
Deus ádiuvat me, et Dóminus suscéptor est ánimæ meæ.
Liberávit Dóminus páuperem a poténte, et ínopem cui non erat adiútor.
Cogitavérunt ímpii, et locúti sunt nequítiam: iniquitátem in excélso locúti sunt.
In pace factus est locus eius, et in Sion habitátio eius.
In die tribulatiónis meæ Deum exquisívi mánibus meis.
Factus sum sicut homo sine adiutório, inter mórtuos liber.
Dum tribulárer, clamávi ad Dóminum de ventre ínferi, et exaudívit me.
Ego sum qui sum, et consílium meum non est cum ímpiis; sed in lege Dómini volúntas mea est, allelúia.
Postulávi Patrem meum, allelúia; dedit mihi gentes, allelúia, in hereditátem, allelúia.
Dignus est Agnus qui occísus est, accípere divinitátem et glóriam et honórem, allelúia.
Deus suscitávit Christum a mórtuis et dedit ei glóriam ut fides vestra et spes esset in eo, allelúia.
Surréxit pastor bonus, qui ánimam suam pósuit pro óvibus suis et pro grege suo mori dignátus est, allelúia.
Fílius Dei dídicit ex iis quæ passus est obœdiéntiam, et factus est ómnibus obtemperántibus sibi causa salútis ætérnæ, allelúia.
Terra trémuit et quiévit, dum resúrgeret in iudício Deus, allelúia.
Crédimus sciéntes quóniam qui suscitávit Iesum, et nos cum Iesu suscitábit, allelúia.
Redémpti estis pretióso sánguine quasi agni immaculáti Christi et incontamináti, allelúia.
Liberábitur creatúra in libertátem glóriæ filiórum Dei, allelúia.
Erípuit nos de potestáte tenebrárum et tránstulit in regnum Fílii sui, allelúia.
Quæ sursum sunt quǽrite, ubi Christus est in déxtera Dei sedens, allelúia.
Allelúia, Christum Dóminum, ascendéntem in cælum, veníte, adorémus, allelúia.
Eleváta est magnificéntia tua super cælos, Deus, allelúia.
Dóminus in templo sancto suo, Dóminus in cælo, allelúia.
A summo cælo egréssio eius, et occúrsus eius usque ad summum eius, allelúia.
Exaltáre, Dómine, in virtúte tua: cantábimus et psallémus, allelúia.
Elevámini, portæ æternáles, et introíbit rex glóriæ, allelúia.
Exaltábo te, Dómine, quóniam suscepísti me, allelúia.
Exaltábor in géntibus et exaltábor in terra, allelúia.
Ascéndit Deus in iubilatióne, et Dóminus in voce tubæ, allelúia.
Læténtur cæli et exsúltet terra, quia venit Dóminus, allelúia.
Nimis exaltátus est, allelúia, super omnes deos, allelúia.
Dóminus in Sion, allelúia, magnus et excélsus, allelúia.
Dóminus in cælo, allelúia, parávit sedem suam, allelúia.
Veníte, omnes, adorémus eum qui de morte surréxit; ídeo venit per crucem gáudium in orbem terræ, allelúia.
Allelúia, Spíritus Dómini replévit orbem terrárum; veníte, adorémus, allelúia.
Factus est repénte de cælo sonus adveniéntis Spíritus veheméntis, allelúia, allelúia.
Advénit ignis divínus, non combúrens sed illúminans et tríbuit eis charismátum dona, allelúia.
Apparuérunt apóstolis dispertítæ linguæ tamquam ignis, sedítque super síngulos eórum Spíritus Sanctus, allelúia.
Spíritus Sanctus, procédens a throno, apostolórum péctora invisibíliter penetrávit, allelúia.
Firmávit in illis grátiam Spíritus sui, et intelléctu implévit corda eórum, allelúia.
O quam bonus et suávis est, Dómine, Spíritus tuus in nobis, allelúia!
Confírma hoc, Deus, quod operátus es in nobis, a templo sancto tuo, quod est in Ierúsalem, allelúia, allelúia.
Spíritus, qui a Patre procédit, ille me clarificábit, allelúia.
Auge in nobis, Dómine, fidem tuam, et Spíritus Sancti lucem in nos semper accénde, allelúia.
Spíritus Dómini ómnium est enim ártifex, omnem habens virtútem, ómnia prospíciens, allelúia.
Non enim vos estis qui loquímini, sed Spíritus Patris vestri, qui lóquitur in vobis, allelúia.
Spíritus ubi vult spirat, et vocem eius audis; et nescis unde véniat aut quo vadat, allelúia.
Emítte Spíritum tuum, et creabúntur, et renovábis fáciem terræ, allelúia, allelúia.
Deum verum, unum in Trinitáte et Trinitátem in Unitáte, veníte, adorémus.
Adésto unus Deus omnípotens, Pater, Fílius, et Spíritus Sanctus.
Te unum in substántia, Trinitátem in persónis confitémur.
Te semper idem esse, vívere, et intellégere profitémur.
Te invocámus, te laudámus, te adorámus, o beáta Trínitas.
Spes nostra, salus nostra, honor noster, o beáta Trínitas.
Líbera nos, salva nos, vivífica nos, o beáta Trínitas.
Cáritas Pater est, grátia Fílius, communicátio Spíritus Sanctus, o beáta Trínitas.
Verax est Pater, véritas Fílius, véritas Spíritus Sanctus, o beáta Trínitas.
Pater et Fílius et Spíritus Sanctus una substántia est, o beáta Trínitas.
Glória et honor Deo in unitáte Trinitátis, Patri et Fílio, cum Sancto Spíritu, in sempitérna sǽcula.
In Patre manet ætérnitas, in Fílio æquálitas, in Spíritu Sancto æternitátis æqualitatísque connéxio.
Sanctus, sanctus, sanctus Dóminus Deus omnípotens, qui erat et qui est et qui ventúrus est.
Laus Deo Patri, parilíque Proli, et tibi Sancte stúdio perénni Spíritus, nostro résonet ab ore omnes per ævum.
Panem vitæ, Christum Dóminum, veníte, adorémus.
Fructum salutíferum gustándum dedit Dóminus mortis suæ témpore.
A fructu fruménti et vini multiplicáti fidéles in pace Christi requiéscunt.
Communióne cálicis quo Deus ipse súmitur, non vitulórum sánguine, congregávit nos Dóminus.
Memor sit Dóminus sacrifícii nostri, et holocáustum nostrum pingue fiat.
Dícite invitátis: «Ecce prándium meum parávi, veníte ad núptias, allelúia».
Si quis sitit véniat et bibat, et de ventre eius fluent aquæ vivæ.
Introíbo ad altáre Dei, sumam Christum, qui rénovat iuventútem meam.
Cibávit nos Dóminus ex ádipe fruménti, et de petra, melle saturávit nos.
Ex altári tuo, Dómine, Christum súmimus, in quem cor et caro nostra exsúltant.
Benignitátem fecit Dóminus, et terra nostra dedit fructum suum.
Memor Christus Dóminus sciéntium eum, fruménto et vino stabilívit eos.
Dóminus in Sion magnus; Móyses et Aaron in sacerdótibus eius.
Caro mea vere est cibus, et sanguis meus vere est potus; qui mandúcat carnem meam et bibit sánguinem meum, habébit vitam ætérnam, allelúia.
Cor Iesu, amóre nostri vulnerátum, veníte, adorémus.
Cogitatiónes Cordis eius in generatióne et generatiónem.
Gustáte et vidéte, quóniam suávis est Dóminus; beátus vir, qui sperat in eo.
Apud te est fons vitæ, torrénte voluptátis tuæ potábis nos, Dómine.
Homo pacis meæ, qui edébat panes meos, magnificávit super me supplantatiónem.
Rex omnis terræ Deus, regnábit super gentes.
Dum anxiarétur Cor meum, in petra exaltásti me.
Dóminus dabit benignitátem, loquétur pacem in plebem suam.
Suávis et mitis es, Dómine, et multæ misericórdiæ ómnibus invocántibus te.
Secúndum multitúdinem dolórum meórum in Corde meo, consolatiónes tuæ lætificavérunt ánimam meam.
Qui dilígitis Dóminum, confitémini memóriæ sanctificatiónis eius.
Vidérunt omnes términi terræ salutáre Dei nostri.
Psallam tibi in natiónibus, quia magna est super cælos misericórdia tua.
Ecce Deus Salvátor meus; fiduciáliter agam quia factus est mihi in salútem, allelúia.
Iesum Christum, regem regum, veníte, adorémus.
Ego autem constitútus sum rex ab eo super Sion montem sanctum eius, prǽdicans præcéptum eius.
Glória et honóre coronásti eum, Dómine, ómnia subiecísti sub pédibus eius.
Elevámini, portæ æternáles, et introíbit rex glóriæ.
Sedébit Dóminus rex in ætérnum. Dóminus benedícet pópulo suo in pace.
Virga directiónis, virga regni tui; proptérea pópuli confitebúntur tibi in ætérnum et in sǽculum sǽculi.
Psállite regi nostro, psállite, quóniam rex magnus super omnem terram.
Hic est Deus, Deus noster in ætérnum; ipse reget nos in sǽcula.
Benedicéntur in ipso omnes tribus terræ, omnes gentes magnificábunt eum.
Dícite in géntibus, quia Dóminus regnávit; ipse iudicábit orbem terræ in æquitáte, et pópulos in veritáte sua.
Dóminus regnávit! Exsúltet terra, læténtur ínsulæ multæ.
Iubiláte in conspéctu regis Dómini, quóniam venit iudicáre terram.
Exaltáte Dóminum Deum nostrum, et adoráte in monte sancto eius.
Tua est poténtia, tuum regnum, Dómine, tu es super omnes gentes: da pacem, Dómine, in diébus nostris.
Domum Dei decet sanctitúdo. Sponsum eius Christum adorémus in ea.
Christum Dóminum qui diléxit Ecclésiam, veníte, adorémus.
Introíbo in domum tuam, Dómine, et adorábo ad templum sanctum tuum.
Dóminus in templo sancto suo, Dóminus, in cælo sedes eius.
Tóllite portas, príncipes, vestras, et elevámini, portæ æternáles.
Adoráte Dóminum in aula sancta eius.
Erit mihi Dóminus in Deum, et lapis iste vocábitur domus Dei.
Ædificávit Móyses altáre Dómino Deo.
Beáti qui hábitant in domo tua, Dómine: in sǽcula sæculórum laudábunt te.
Gloriósa dicta sunt de te, cívitas Dei.
Templum Dómini sanctum est, Dei structúra est, Dei ædificátio est.
Qui hábitat in adiutório Altíssimi, in protectióne Dei cæli commorábitur.
Eréxit Iacob lápidem in títulum, fundens óleum désuper.
Benedícta glória Dómini, de loco sancto suo, allelúia.
Vidit Iacob scalam, súmmitas eius cælos tangébat, et descendéntes ángelos, et dixit: «Vere locus iste sanctus est, allelúia.»
Christum, Fílium Maríæ, veníte, adorémus.
Festivitátem Vírginis Maríæ celebrémus, Christum eius Fílium adorémus Dóminum.
Benedícta tu in muliéribus, et benedíctus fructus ventris tui.
Tota pulchra es María, et mácula originális non est in te.
Cum essem párvula plácui Altíssimo et de meis viscéribus génui Deum et hóminem.
Diffúsa est grátia in lábiis tuis, proptérea benedíxit te Deus in ætérnum.
Sanctificávit tabernáculum suum Altíssimus.
María Virgo, semper lætáre, quæ meruísti Christum portáre Salvatórem.
Misericórdia et véritas obviavérunt sibi, iustítia et pax osculátæ sunt.
Gloriósa dicta sunt de te, Virgo María.
Virgo verbo concépit, virgo permánsit, virgo péperit regem ómnium regum.
Lætámini omnes in Dómino, et confitémini memóriæ sanctitátis eius.
Notum fecit Dóminus opus suum, in conspéctu géntium revelávit glóriam Genetrícis suæ.
Exaltáte Dóminum Deum nostrum, et adoráte tabernáculum eius, quóniam sanctum est.
María Virgo, semper lætáre, quæ meruísti Christum portáre, cæli et terræ conditórem, quia de tuo útero protulísti mundi Salvatórem, allelúia.
Regem Apostolórum Dóminum, veníte, adorémus.
In omnem terram exívit sonus eórum et in fines orbis terræ verba eórum.
Clamavérunt iusti, et Dóminus exaudívit eos.
Constítues eos príncipes super omnem terram: mémores erunt nóminis tui, Dómine.
Príncipes populórum congregáti sunt cum Deo Abraham.
Dedísti hereditátem timéntibus nomen tuum, Dómine.
Annuntiavérunt ópera Dei, et facta eius intellexérunt.
Virtúte magna reddébant apóstoli testimónium resurrectiónis Iesu Christi Dómini nostri, allelúia.
Exaltabúntur córnua iusti, allelúia.
Annuntiavérunt inter gentes glóriam Dómini, in ómnibus pópulis mirabília eius.
Lux orta est iusto, allelúia, rectis corde lætítia, allelúia.
Déxtera Dómini salvávit eos, et bráchium sanctum eius, allelúia.
Custodiébant testimónia eius, et præcépta eius, allelúia.
Perambulábant in innocéntia cordis sui, in médio domus tuæ.
Tristítia vestra, allelúia, convertétur in gáudium, allelúia.
Gaudéte et exsultáte, quia nómina vestra scripta sunt in cælis, dicit Dóminus.
Regem mártyrum Dóminum, veníte, adorémus.
Secus decúrsus aquárum plantávit víneam iustórum, et in lege Dómini fuit volúntas eórum.
Tamquam aurum in fornáce probávit eléctos Dóminus, et quasi holocáusta accépit eos in ætérnum.
Oculi Dómini respexérunt in páuperes, cum peccatóres arcus suos in eos inténderent.
Dabo sanctis meis locum nominátum in regno Patris mei, dicit Dóminus.
Sanctis qui in terra sunt eius, mirificávit omnes voluntátes meas inter illos.
Sancti qui sperant in Dómino, habébunt fortitúdinem, assúment pennas ut áquilæ, volábunt, et non defícient.
Iusti autem in perpétuum vivent, et apud Dóminum est merces eórum.
Tradidérunt córpora sua in mortem, ne servírent idólis: ídeo coronáti póssident palmam.
Ecce merces sanctórum copiósa est apud Deum; ipsi vero mórtui sunt pro Christo, et vivent in ætérnum.
Istórum est enim regnum cælórum, qui contempsérunt vitam mundi, et pervenérunt ad prǽmia regni, et lavérunt stolas suas in sánguine Agni.
Sanguis sanctórum mártyrum pro Christo effúsus est in terra, ídeo adépti sunt múnera sempitérna.
Víndica, Dómine, sánguinem sanctórum tuórum, qui effúsus est super terram.
Abstérget Deus omnem lácrimam ab óculis sanctórum, et iam non erit ámplius neque luctus neque clamor, sed nec ullus dolor, suóniam prióra transiérunt.
Regem mártyrum Dóminum, veníte, adorémus.
In lege Dómini fuit volúntas eius die ac nocte.
Prǽdicans præcéptum Dómini constitútus est in monte sancto eius.
Fílii hóminum, scitóte, quia Dóminus sanctum suum mirificávit.
Scuto bonæ voluntátis tuæ coronásti eum, Dómine.
In univérsa terra glória et honóre coronásti eum.
Oculi Dómini respexérunt in páuperes, cum peccatóres arcus suos in eos inténderent.
Habitábit in tabernáculo tuo, requiéscet in monte sancto tuo.
Posuísti, Dómine, super caput eius corónam de lápide pretióso.
Hic accípiet benedictiónem a Dómino, et misericórdiam a Deo salutári suo; quia hæc est generátio quæréntium Dóminum.
Lætábitur iustus in Dómino, et sperábit in eo, et laudabúntur omnes recti corde.
Beátus, quem elegísti, Dómine, habitábit in átriis tuis.
Iustus ut palma florébit, sicut cedrus Líbani multiplicábitur.
Qui vult veníre post me, ábneget semetípsum, et tollat crucem suam, et sequátur me.
Exsúltent in Dómino sancti, allelúia.
Stabunt iusti in magna constántia advérsus eos, qui se angustiavérunt, allelúia.
Fulgébunt iusti sicut sol in conspéctu Dei, allelúia.
Lux perpétua lucébit sanctis tuis, Dómine, et ætérnitas témporum, allelúia.
Christum, pastórum príncipem, veníte, adorémus.
Dabo vobis pastóres iuxta cor meum, et pascent vos sciéntia et doctrína.
Ego pascam oves meas: quod períerat requíram; et quod abiéctum erat, redúcam.
Pastor bonus ánimam suam pósuit pro óvibus suis.
Evangélii factus sum miníster, secúndum donum grátiæ Dei.
Fidélis servus et prudens, quem constítuit Dóminus super famíliam suam.
Oves meæ vocem meam áudient, et fiet unum ovíle et unus pastor.
Si quis vult primus esse, erit ómnium novíssimus et ómnium miníster.
Cum apparúerit princeps pastórum, percipiétis immarcescíbilem glóriæ corónam.
Bonus eris miníster Christi Iesu, enutrítus verbis fídei et bonæ doctrínæ quam adsecútus es.
Vos estis lux mundi. non potest cívitas abscóndi supra montem pósita.
Sic lúceat lux vestra coram homínibus, ut vídeant ópera vestra bona, et gloríficent Patrem vestrum.
Vivus est sermo Dei et éfficax et penetrabílior omni gládio ancípiti.
Páscite qui in vobis est gregem Dei non ut dominántes in cleris, sed forma facti gregis ex ánimo.
Fontem sapiéntiæ, Dóminum, veníte, adorémus.
Mirábilem in sanctis suis Dóminum, veníte adorémus.
Novit Dóminus viam iustórum, qui in lege eius meditántur die ac nocte.
Prædicántes præcéptum Dómini constitúti sunt in monte sancto eius.
Mirificávit Dóminus sanctos suos, et exaudívit eos clamántes ad se.
Læténtur omnes qui sperant in te, Dómine, quóniam tu benedixísti iustis. Scuto bonæ voluntátis tuæ coronásti eos.
In univérsa terra glória et honóre coronásti eos.
Iustus Dóminus, et iustítias diléxit, æquitátem vidit vultus eius.
Hæc est generátio quæréntium Dóminum, quæréntium fáciem Dei Iacob.
Dómine, qui operáti sunt iustítiam, habitábunt in tabernáculo tuo, et requiéscent in monte sancto tuo.
Annuntiavérunt ópera Dei, et facta eius intellexérunt.
Beáti quos elegísti, Dómine, habitábunt in átriis tuis.
Dómine Deus virtútum, beáti omnes qui sperant in te: non privábis bonis eos, qui ámbulant in æquitáte; in sǽcula sæculórum laudábunt te.
Iustus ut palma florébit, sicut cedrus Líbani multiplicábitur.
Lætábitur desérta et ínvia et exsultábit solitúdo et florébit quasi lílium.
Regem vírginum Dóminum, veníte, adorémus.
Veníte, fíliæ, accédite ad Dóminum, et illuminámini.
Veni, elécta mea, et ponam in te thronum meum, quia concupívit rex spéciem tuam.
Exsultáte, vírgines Christi, supérno fruéntes coniúgio, quod non habet finem.
Afferéntur in lætítia et exsultatióne, adducéntur in templum regis, allelúia.
Mihi adhærére Deo bonum est, pónere in Dómino Deo spem meam.
Súscipe me, Dómine, secúndum elóquium tuum et vivam; et non confúndas me ab exspectatióne mea.
Virgo spléndida, prudens, clara consílio, sponsum ánimæ tuæ Verbum habes immaculátum.
Regnum mundi et omne sǽculum contémpsi propter amórem Dómini mei Iesu Christi.
O quam pulchra est casta generátio cum clarítate.
Christum líbera confíteor, Christum ardénter sítio, cum Christo iúgiter esse cúpio.
Benedícite, vírgines, Dóminum: iam seminátor casti consílii in vobis dona sua corónat.
Exsultábunt sancti in glória, quibus de carne et sánguine fúlgida est victória.
Média nocte clamor factus est: «Ecce sponsus venit, exíte óbviam ei.»
Mirábilem in sanctis suis Dóminum, veníte adorémus.
Beátus vir, qui in lege Dómini meditátur: volúntas eius pérmanet die ac nocte; et ómnia quæcúmque fáciet, semper prosperabúntur.
Beátus iste sanctus, qui confísus est in Dómino, prædicávit præcéptum Dómini, constitútus est in monte sancto eius.
Invocántem exaudívit Dóminus sanctum suum: Dóminus exaudívit eum, et constítuit eum in pace.
Læténtur omnes qui sperant in te, Dómine, quóniam tu benedixísti iusto: scuto bonæ voluntátis tuæ coronásti eum.
Dómine, Dóminus noster, quam admirábile est nomen tuum in univérsa terra! Quia glória et honóre coronásti sanctum tuum, et constituísti eum super ópera mánuum tuárum.
Iustus Dóminus, et iustítiam diléxit, æquitátem vidit vultus eius.
Dómine, iste sanctus habitábit in tabernáculo tuo, operátus est iustítiam, requiéscet in monte sancto tuo.
Vitam pétiit a te et tribuísti ei, Dómine: glóriam et magnum decórem imposuísti super eum; posuísti in cápite eius corónam de lápide pretióso.
Hic accípiet benedictiónem a Dómino, et misericórdiam a Deo salutári suo; quia hæc est generátio quæréntium Dóminum.
Cognóvit eum Dóminus in benedictiónibus suis, et invénit grátiam coram óculis Dómini.
In fide et lenitáte ipsíus sanctum fecit illum Dóminus, et osténdit illi glóriam suam.
Iustus germinábit sicut lílium, et florébit in ætérnum ante Dóminum.
Iustórum sémita quasi lux splendens procédit, et crescit usque ad perféctum diem.
Mirábilem in sanctis suis Dóminum, veníte adorémus.
Benedíctum nomen Dómini, qui in ancílla sua adimplévit misericórdiam suam.
Complácuit Dómino in te, et gaudébit super te Deus tuus.
Os suum apéruit sapiéntiæ, et lex cleméntiæ in lingua eius.
Adducéntur Dómino in lætítia et exsultatióne.
Sanctæ mulíeres sperántes in Deum cantavérunt in corde suo.
Manus Dómini confortávit te, et eris benedícta in ætérnum.
Adhǽsit ánima mea post te, me suscépit déxtera tua.
Exsultábo et lætábor in misericórdia tua, Dómine.
Cor meum et caro mea exsultavérunt in Deum vivum.
Fámula tua, Dómine, lætáta est in salutári tuo.
Fundaménta ætérna supra petram: sic Dei mandáta in corde mulíeris sanctæ.
Super servos meos et super ancíllas meas effúndam de Spíritu meo.
Invénta bona margaríta, dedit ómnia sua, et comparávit eam.
Mirábilem in sanctis suis Dóminum, veníte adorémus
Laudémus Deum nostrum in conversióne Doctóris géntium.
Qui operátus est Petro in apostolárum, operátus est et mihi inter gentes, et cognovérunt grátiam quæ data est mihi a Christo Dómino.
Scio cui crédidi, et certus sum quia potens est depósitum meum serváre in illum diem iustus iudex.
Mihi vívere Christus est, et mori lucrum: gloriári me opórtet in cruce Dómini nostri Iesu Christi.
Tu es vas electiónis, sancte Paule Apóstole, prædicátor veritátis in univérso mundo.
Magnus sanctus Paulus, vas electiónis, vere digne est glorificándus, qui et méruit thronum duodécimum possidére.
Bonum certámen certávi, cursum consummávi, fidem servávi.
Saulus, qui et Paulus, magnus prædicátor, a Deo confortátus convalescébat et confundébat Iudǽos.
Ne magnitúdo revelatiónum extóllat me, datus est mihi stímulus carnis meæ, ángelus Sátanæ qui me colaphízet. Propter quod ter Dóminum rogávi, ut discéderet a me, et dixit mihi Dóminus: «Súfficit tibi, Paule, grátia mea.»
Repósita est mihi coróna iustítiæ, quam reddet mihi Dóminus in illa die, iustus iudex.
Ter virgis cæsus sum, semel lapidátus sum, ter naufrágium pértuli pro Christo Dómino.
Grátia Dei sum id quod sum; et grátia eius in me vácua non fuit.
Súfficit tibi, Paule, grátia mea, nam virtus in infirmitáte perfícitur.
Gaudéte et exsultáte, quia nómina vestra scripta sunt in cælis, dicit Dóminus.
Ecce venit ad templum sanctum suum dominátor Dóminus: gaude et lætáre, Sion, occúrrens Deo tuo.
Sanctífica mihi primogénitum, tam de homínibus quam de iuméntis: mea sunt enim ómnia.
Veníte, ascendámus ad montem Dómini et ad domum Dei Iacob, quia de Sion egrediétur lex et verbum Dómini de Ierúsalem.
Attóllite, portæ, cápita vestra, et elevámini, portæ æternáles, et introíbit rex glóriæ.
Ipse éxstruet templum Dómino et ipse portábit glóriam et erit sacérdos super sólio suo.
Gaude et lætáre, nova Sion: ecce enim rex tuus venit, mitis et salvans pópulum suum.
Revérsus sum ad Sion et habitábo in médio Ierúsalem et vocábitur Ierúsalem cívitas veritátis et mons Dómini exercítuum mons sanctificátus.
Ingrédiens mundum dicit Christus: «Hóstiam et oblatiónem noluísti, corpus autem aptásti mihi.»
Tulérunt Iesum in Hierosólymam ut sísterent Dómino, sicut scriptum est in lege Dómini.
Vidérunt óculi mei salutáre tuum, quod parásti ante fáciem ómnium populórum.
Ecce pósitus est hic in ruínam et resurrectiónem multórum in Israel.
Dixit Símeon ad Maríam: «Et tuam ipsíus ánimam pertránsiet gládius, ut reveléntur ex multis córdibus cogitatiónes.»
Diléxit nos et trádidit semetípsum pro nobis oblatiónem et hóstiam Deo, in odórem suavitátis.
Lauda et lætáre, fília Sion, quia ecce ego vénio et habitábo in médio tui, dicit Dóminus.
Regem vírginum Dóminum, veníte, adorémus.
O quam admirábile nomen Dómini! in cuius virtúte beáta virgo Scholástica tam ingéntem exaltatiónem obtinére méruit.
Cæli enárrant glóriam Dei, et annúntiant mérita Scholásticæ vírginis.
Hæc accépit benedictiónem a Dómino, et misericórdiam a Deo, salutári suo.
Dilexísti iustítiam, et odísti iniquitátem, proptérea unxit te Deus óleo lætítiæ.
Flúminis ímpetus lætificávit Scholásticam, sanctificávit vírginem suam Altíssimus.
Suscépit Scholástica misericórdiam tuam, Deus noster.
Dóminus Scholásticæ dedit benignitátem, et terra dedit fructum suum.
Sicut lætántium ómnium habitátio est in te, o beáta Scholástica.
Magnificéntia et pulchritúdo in conspéctu Dómini; poténtia et decor in exaltatióne Scholásticæ sponsæ suæ.
Vidérunt omnes glóriam Dei, dum oráret ad eum sancta virgo Scholástica.
Cantáte Dómino cánticum novum, quia mirabília fecit in dilécta fília Scholástica.
Invocábat Scholástica Dóminum; et exaudiébat eam.
Média nocte clamor factus est: «Ecce sponsus venit, exíte óbviam ei.»
Regem Apostolórum Dóminum, veníte, adorémus.
Dixit Dóminus Simóni: «Noli timére; ex hoc iam hómines eris cápiens.»
Tu es Christus, Fílius Dei vivi. Et tu beátus es, Simon Petre.
Ecce nubes lúcida obumbrávit eos, patérna vox audíta est: «Hic est Fílius meus diléctus.»
Tu es pastor óvium, Princeps Apostolórum. Tibi trádidit Deus claves regni cælórum.
Ait Petrus: «Iesum, quem vos interemístis, hunc Deus suscitávit a mórtuis et exaltávit in glória.»
Petre, amas me? Tu scis, Dómine, quia amo te. Pasce oves meas.
Dixit Iesus Simóni Petro et Andréæ fratri eius: «Veníte post me, et fáciam vos fíeri piscatóres hóminum.»
Simon Petre, ántequam de navi vocárem te, novi te, et super plebem meam príncipem te constítui.
Dixit Dóminus Petro: «Tibi dabo claves regni cælórum.»
Petrus servabátur in cárcere, et orátio fiébat pro eo sine intermissióne ab Ecclésia ad Deum.
Misit Dóminus ángelum suum, et liberávit me de manu Heródis.
Ego pro te rogávi, Petre, ut non defíciat fides tua. et tu aliquándo convérsus, confírma fratres tuos.
Christum Dei Fílium, qui putári dignátus est fílius Ioseph, veníte, adorémus.
Ascéndit Ioseph a Galilǽa de civitáte Názareth in Iudǽam in civitátem David, quæ vocátur Béthlehem, ut profiterétur cum María.
Venérunt pastóres festinántes et invenérunt Maríam et Ioseph et infántem pósitum in præsépio.
Ecce ángelus Dómini appáruit in somnis Ioseph dicens: «Surge et áccipe púerum et matrem eius, et fuge in Ægýptum.»
Consúrgens Ioseph, accépit púerum et matrem eius nocte et secéssit in Ægýptum, et erat ibi usque ad óbitum Heródis.
Defúncto Heróde, ángelus Dómini appáruit in somnis Ioseph in Ægýpto, dicens: «Surge et áccipe púerum et matrem eius et vade in terram Israel; defúncti sunt enim, qui quærébant ánimam púeri.»
Accépit Ioseph púerum et matrem eius, et venit in terram Israel.
Audiens Ioseph, quod Archeláus regnáret in Iudǽa pro Heróde patre suo, tímuit illo ire.
Admónitus in somnis, Ioseph secéssit in partes Galilǽæ et véniens habitávit in civitáte, quæ vocátur Názareth, ut adimplerétur quod dictum est per prophétas: «Quóniam Nazarǽus vocábitur.»
Induxérunt púerum Iesum paréntes eius, ut fácerent secúndum consuetúdinem legis pro eo.
Erat pater Iesu et mater mirántes super his quæ dicebántur de illo. Et benedíxit illis Símeon.
Et ut perfecérunt ómnia secúndum legem Dómini, revérsi sunt in Galilǽam in civitátem suam Názareth.
Mirabántur omnes in verbis grátiæ quæ procedébant de ore ipsíus, et dicébant: «Nonne hic est fílius Ioseph?»
Vir fidélis multum laudábitur, et qui custos est Dómini sui glorificábitur.
Laudémus Deum nostrum in festivitáte Patris nostri Benedícti.
Vitæ mérito et sapiéntiæ doctrína elégit eum Dóminus, ut sit monachórum dux et legislátor.
Vitam ætérnam quæ timéntibus Deum præparáta est, ánimo suo Benedíctus semper evolvébat.
Omnia bona et sancta factis ámplius quam verbis Benedíctus osténdit.
In doctrína sua apostólicam formam Benedíctus semper servávit.
Constítuit nobis Pater domínici scholam servítii, ut procéssus conversatiónis et fídei viam mandatórum currámus.
Doctus lege divína sanctus Benedíctus prǽbuit discípulis nova et vétera.
Fuit vir vitæ venerábilis, grátia Benedíctus et nómine.
Ab ipso puerítiæ suæ témpore cor gerens seníle ætátem móribus tránsiens, nulli ánimum voluptáti dedit.
Liberióri génere ex província núrsiæ ortus, Romæ liberálibus litterárum stúdiis a paréntibus tráditus fúerat.
Dum in hac terra esset, quo temporáliter líbere uti potuísset, iam quasi áridum mundum cum flore despéxit.
Relícta domo, rebúsque patris, soli Deo placére cúpiens, sanctæ conversatiónis hábitum quæsívit.
Recéssit ígitur sciénter néscius, et sapiénter indóctus.
Recéssit ígitur sciénter néscius, et sapiénter indóctus.
Huic dum erémum péteret, Románus mónachus obviávit; cuius cum desidérium cognovísset, et secrétum ténuit, et adiutórium impéndit.
Benedíctus in dies magis augebátur divína grátia, ut étiam prophético spíritu ventúra prædíceret.
Tantam grátiam ei virtus divína contúlerat, ut sub uno solis rádio omnem mundum colléctum conspíceret.
Pater sanctus dum inténtam oculórum áciem in splendóre corúscæ lucis habére viderétur, vidit Germáni ánimam Capuáni epíscopi in sphæra ígnea ab ángelis in cælum deférri.
Tunc ad locum diléctæ solitúdinis rédiit; et solus in supérni inspectóris óculis habitávit secum.
Benedíctus in dies magis augebátur divína grátia, ut étiam prophético spíritu ventúra prædíceret.
Huic dum erémum péteret, Románus mónachus obviávit; cuius cum desidérium cognovísset, et secrétum ténuit, et adiutórium impéndit.
Tantam grátiam ei virtus divína contúlerat, ut sub uno solis rádio omnem mundum colléctum conspíceret.
Pater sanctus dum inténtam oculórum áciem in splendóre corúscæ lucis habére viderétur, vidit Germáni ánimam Capuáni epíscopi in sphæra ígnea ab ángelis in cælum deférri.
Iníto consílio, fratres venénum vino miscuére; quo obláto, signum crucis édidit; et vas pestíferi potus sic confráctum est, ac si pro signo lápidem dedísset.
Tunc ad locum diléctæ solitúdinis rédiit; et solus in supérni inspectóris óculis habitávit secum.
Benedíctum prophéticis condecorémus cánticis, qui tam fulsit prophetía, quam et doctrínæ grátia.
Verbum caro factum est: veníte, adorémus.
Ecce iam venit plenitúdo témporis, in quo misit Deus Fílium suum in terras, natum de Vírgine, factum sub lege, ut eos qui sub lege erant redímeret.
In sole pósuit tabernáculum suum, et ipse tamquam sponsus procédens de thálamo suo.
Elevámini, portæ æternáles, et introíbit rex glóriæ.
Speciósus forma præ fíliis hóminum, diffúsa est grátia in lábiis tuis.
Suscépimus, Deus, misericórdiam tuam in médio templi tui.
Oriétur in diébus Dómini abundántia pacis, et dominábitur.
Véritas de terra orta est, et iustítia de cælo prospéxit.
Homo natus est in ea, et ipse fundávit eam Altíssimus.
Exsultábunt ómnia ligna silvárum ante fáciem Dómini quóniam venit.
Lætámini cum Ierúsalem, et exsultáte in ea, omnes qui dilígitis eam, in ætérnum.
Roráte cæli désuper et nubes pluant iustum, aperiátur terra, et gérminet Salvatórem.
Exaltáte Dóminum Deum nostrum, et adoráte ad montem sanctum eius.
Visitatiónem vírginis Maríæ celebrémus; Christum eius fílium adorémus Dóminum.
Agnum Dei, quem lætus monstrávit Ioánnes, veníte, adorémus.
Priúsquam te formárem in útero, novi te et, ántequam progrederéris, sanctificávi te.
Ad ómnia quæ mittam te, dicit Dóminus, ibis: ne tímeas, et quæ mandávero tibi, loquéris ad eos.
Ne tímeas a fácie eórum, quia ego tecum sum, dicit Dóminus.
Misit Dóminus manum suam et tétigit os meum, et prophétam in géntibus dedit me Dóminus.
Ecce dedi verba mea in ore tuo; ecce constítui te super gentes et regna.
Dóminus ab útero vocávit me, de ventre matris meæ recordátus est nóminis mei.
Pósuit os meum Dóminus quasi gládium acútum; sub umbra manus suæ protéxit me.
Formans me ex útero servum sibi Dóminus, dicit: «Dedi te in lucem géntium, ut sis salus mea usque ad extrémum terræ.»
Reges vidébunt et consúrgent príncipes et adorábunt Dóminum Deum tuum, qui elégit te.
Nazarǽus vocábitur puer iste: vinum et síceram non bibet, et omne immúndum non manducábit ex útero matris suæ.
Erit enim magnus coram Dómino: nam et manus eius cum ipso est.
Ipse præíbit ante illum in spíritu et virtúte Elíæ, paráre Dómino plebem perféctam.
Descéndit ángelus Dómini ad Zacharíam, dicens: «Accipe púerum in senectúte tua, et habébit nomen Ioánnnes Baptísta.»
Regem apostolórum Dóminum, veníte, adorémus.
Tu es Christus, Fílius Dei vivi. Et tu beátus es, Simon bar Iona.
Non enim iudicávi scire me áliquid inter vos nisi Iesum Christum et hunc crucifíxum.
Si díligis me, Simon Petre, pasce oves meas.
Tu es vas electiónis, sancte Paule apóstole, prædicátor veritátis in univérso mundo.
Dómine, si tu es, iube me veníre ad te super aquas.
Scio cui crédidi, et certus sum quia potens est depósitum meum serváre in illum diem iustus iudex.
Cum esses iúnior, ambulábas ubi volébas; cum autem senúeris, álius te ducet quo tu non vis.
Constans esto: sicut enim testificátus es de me in Ierúsalem, sic te opórtet et Romæ testificári.
Ego rogávi pro te, Petre, ut non defíciat fides tua. Et tu, aliquándo convérsus, confírma fratres tuos.
Bonum certámen certávi, cursum consummávi, fidem servávi.
Dómine, tecum parátus sum et in cárcerem et in mortem ire.
Mihi vívere Christus est, et mori lucrum: gloriári me opórtet in cruce Dómini nostri Iesu Christi.
Inseparábilis fides passióque germána perpétuam eos transmísit ad vitam, quóniam doctrínam suam morte fortíssima consecrárunt.
Summum regem glóriæ, veníte, adorémus.
Paulo minus ab ángelis minorátus, glória et honóre coronátus est, et constitútus super ópera mánuum Dei.
Revelábit Dóminus condénsa, et in templo eius omnes dicent glóriam.
Speciósus forma præ fíliis hóminum, diffúsa est grátia in lábiis tuis.
Ecce nubes lúcida obumbrávit eos, patérna vox audíta est: «Hic est Fílius meus.»
Petrus et qui cum illo præséntes erant, Christo lætificáti, vidérunt glóriam Dei.
Respóndens Petrus, ait ad Iesum: «Dómine, si vis, faciámus hic tria tabernácula.»
Illúminans tu mirabíliter a móntibus ætérnis; turbáti sunt omnes insipiéntes corde.
Mélior est die una in átriis tuis super mília.
Gloriósa dicta sunt de te, cívitas Dei.
Thabor et Hermon in nómine tuo exsultábunt, tuum bráchium cum poténtia.
Lux orta est iusto, et rectis corde lætítia.
Confessiónem et decórem índuit, amíctus lúmine sicut vestiménto.
Accéssit Iesus, et divínæ vocis pavóre prostrátos tétegit discípulos suos dicens: «Surgíte et nolíte timére.»
Nisi granum fruménti cadens in terram mórtuum fúerit, ipsum solum manet.
Veníte, adorémus regem regum, cuius hódie ad æthéreum Virgo Mater assúmpta est cælum.
Ascéndit Christus super cælos, et præparávit suæ castíssimæ Matri immortalitátis locum, allelúia.
Paradísi porta per Evam cunctis clausa est, et per Maríam Vírginem íterum patefácta est, allelúia.
Surge, Virgo regína, et, ætérno digna decóre, conscénde præclárum palátium regis ætérni.
Spécie tua et pulchritúdine tua inténde, próspere procéde, et regna.
Elégit eam Deus, et præelégit eam, in tabernáculo suo habitáre fecit eam.
Exaltáta est Virgo María super omnes cælos; veníte omnes, magnificémus Christum regem, cuius regnum est ómnium sæculórum.
Beáta es, María, quia per te mundi salus advénit; iam gloriósa gaudes ante Dóminum.
Gloriósa dicta sunt de te, Virgo María.
Exaltáta est sancta Dei Génetrix super choros angelórum ad cæléstia regna.
Paradísi portæ per te nobis apértæ sunt, quæ hódie gloriósa cum ángelis triúmphas.
Gaude, María Virgo, cunctas hǽreses sola interemísti in univérso mundo.
Nomen tuum ita magnificávit Dóminus, ut non recédat laus tua de ore hóminum.
Augústa Dei Mater, devícta morte, córpore et ánima ad supérnam cæli glóriam evécta est, allelúia.
Speculatórem dedi te dómui Israel, et áudies de ore meo verbum, et annuntiábis eis ex me.
Nativitátem vírginis Maríæ celebrémus: Christum eius Fílium adorémus Dóminum.
Hódie nata est beáta Virgo María ex progénie David, per quam salus mundi credéntibus appáruit.
Christum regem pro nobis in cruce exaltátum, veníte, adorémus.
Nóbile lignum exaltátur, Christi fides rútilat, dum crux ab ómnibus venerátur.
Sancta crux extóllitur a cunctis régibus, virga régia erígitur, in qua Salvátor triumphávit.
O crux venerábilis, quæ salútem attulísti míseris, quibus te éfferam præcóniis, quóniam vitam nobis cǽlitem præparásti.
O crucis victória et admirábile signum, in cælésti cúria fac nos captáre triúmphum.
Dulce lignum, dulci clavo, dulce pondus sustínuit, quæ méruit portáre prétium huius sǽculi.
Funéstæ mortis damnátur supplícium, dum Christus nostra destrúxit víncula críminum.
Rex exaltátur in ǽthera, cum nóbile trophǽum crucis ab univérsis christícolis adorátur per sǽcula.
Virga tua et báculus tuus, ipsa me consoláta sunt, Dómine Deus meus.
Adorámus te, Christe, et benedícimus tibi, quia per crucem tuam redémísti mundum.
Per lignum servi facti sumus, et per sanctam crucem liberáti sumus; fructus árboris sedúxit nos, Fílius Dei redémit nos, allelúia.
Salvátor mundi, salva nos, qui per crucem et sánguinem tuum redemísti nos: auxilíare nobis, te deprecámur, Deus noster.
Adorámus crucis signáculum, per quod salútis súmpsimus sacraméntum.
O crux gloriósa, o crux adoránda, o lignum pretiósum et admirábile signum, quo et diábolus est victus, et mundus Christi sánguine redémptus, allelúia.
Regem archangelórum Dóminum, veníte, adorémus.
Eleváta est magnificéntia tua super cælos, rex angelórum.
Concússum est mare et contrémuit terra, ubi archángelus Míchael descendébat de cælo.
Gábriel ángelus appáruit Zacharíæ, dicens: «Uxor tua Elísabeth páriet tibi fílium, et vocábis nomen eius Ioánnem.»
Ego sum Ráphael ángelus, qui asto ante Dóminum; vos autem benedícite Deum et narráte ómnia mirabília eius.
Te sanctum Dóminum in excélsis laudant omnes ángeli, uno ore dicéntes: «Te decet hymnus, Deus.»
Vidi in médio throni Agnum stantem tamquam occísum, et audívi vocem angelórum multórum in circúitu throni.
Ecce Míchael, unus de princípibus primis, venit in adiutórium meum.
Ecce Gábriel, quem víderam in visióne, cito volans tétigit me et dócuit me.
Missus est Ráphael ángelus ad Tobíam et Saram, ut curáret eos.
Ascéndit fumus arómatum in conspéctu Dómini de manu ángeli.
Data sunt ei incénsa multa, ut adoléret ea ante altáre áureum, quod est ante óculos Dómini.
Benedícite Dóminum, omnes ángeli eius, benedícite, minístri eius, qui fácitis voluntátem eius: benedícite Dóminum.
Accessístis ad Sion montem et civitátem Dei vivéntis, Ierúsalem cæléstem, et multórum mílium angelórum frequéntiam.
Deum, qui glorificátur in concílio sanctórum, veníte, adorémus.
Regem regum Dóminum, veníte, adorémus, quia ipse est coróna sanctórum ómnium.
Novit Dóminus viam iustórum, qui in lege eius meditántur die ac nocte.
Mirificávit Dóminus sanctos suos, et exaudívit eos clamántes ad se.
Læténtur omnes, qui sperant in te, Dómine, in ætérnum exsultábunt, et habitábis in eis, et gloriabúntur in te omnes qui díligunt nomen tuum.
Admirábile est nomen tuum, Dómine; quia glória et honóre coronásti sanctos tuos, et constituísti eos super ópera mánuum tuárum.
Dómine, qui operáti sunt iustítiam, habitábunt in tabernáculo tuo, et requiéscent in monte sancto tuo.
Hæc est generátio quæréntium Dóminum, quæréntium fáciem Dei Iacob.
Lætámini in Dómino et exsultáte, iusti.
Dilígite Dóminum, omnes sancti eius, quóniam veritátem requíret Dóminus.
Lætámini in Dómino et exsultáte, iusti, et gloriámini, omnes recti corde.
Timéte Dóminum, omnes sancti eius, quóniam nihil deest timéntibus eum: ecce óculi Dómini super iustos, et aures eius ad preces eórum.
Dómine, spes sanctórum et turris fortitúdinis eórum, dedísti hereditátem timéntibus nomen tuum, et habitábunt in tabernáculo tuo in sǽcula.
Dómine, Deus virtútum, beáti omnes qui sperant in te: non privábis bonis eos, qui ámbulant in æquitáte; in sǽcula sæculórum laudábunt te.
Qui dilígitis Dóminum, lætámini in Dómino, et confitémini memóriæ sanctitátis eius.
Benedícite Dóminum, omnes elécti eius, ágite dies lætítiæ, et confitémini illi.
Regem cui ómnia vivunt, veníte, adorémus.
Invídia diáboli mors introívit in orbem terrárum.
Deus mortem non fecit nec lætátur in perditióne virórum.
Statútum est homínibus semel mori, post hoc autem iudícium.
Habitábit in tabernáculo tuo, requiéscet in monte sancto tuo.
Caro mea requiéscet in spe.
Exspectátio creatúræ revelatiónem filiórum Dei exspéctat.
Ipsa creatúra liberábitur a servitúte corruptiónis in libertátem glóriæ filiórum Dei.
Si quid pátitur unum membrum, compatiúntur ómnia membra.
De terra formásti me et carne induísti me. Redémptor meus, Dómine, resúscita me in novíssimo die.
Compláceat tibi, Dómine, ut erípias me, ad adiuvándum me réspice.
Sana, Dómine, ánimam meam, quia peccávi tibi.
Sitívit ánima mea ad Deum vivum: quando véniam et apparébo ante fáciem Dómini?
Dómine Deus auxiliátor meus, et ídeo non sum confúsus.
Præcipitábit mortem in sempitérnum, et áuferet Dóminus lácrimam ab omni fácie.
Laudémus Deum nostrum, in confessióne beáti Martíni.
Martínus adhuc catechúmenus, hac me veste contéxit.
Sanctæ Trinitátis fidem Martínus conféssus est, et baptísmi grátiam percépit.
Ego signo crucis, non clípeo protéctus aut gálea, hóstium cúneos penetrábo secúrus.
Confído in Dómino, quod fília mea précibus tuis reddénda sit sanitáti.
Tetrádius, cógnita Dei virtúte, ad baptísmi grátiam pervénit.
O ineffábilem virum per quem nobis tanta mirácula corúscant.
Dóminus Iesus Christus, non purpurátum aut diadémate reniténtem, se ventúrum esse prædíxit.
Dum sacraménta offérret beátus Martínus, globus ígneus appáruit super caput eius.
Sínite me, inquit, cælum vidére, ut spíritus dirigátur ad Dóminum; nihil in me repériet inimícus, sed sinus Abrahæ me suscípiet.
Sacérdos Dei, Martíne, apérti sunt tibi cæli, et regnum patris mei.
Sacérdos Dei, Martíne, pastor egrégie, ora pro nobis Deum.
Beáti viri corpus, usque ad locum sepúlcri, hymnis canóra cæléstibus turba proséquitur.
O vere beátum, o ineffábilem pietáte, misericórdia, caritáte! Quarum ut viscéribus semper totus affluébat in Dómino, sic non desit nobis, non desit in ævum.
Vidit Dóminus Petrum et Andréam, et vocávit eos.
Veníte post me, dicit Dóminus, fáciam vos piscatóres hóminum.
Relíctis rétibus, secúti sunt Dóminum Redemptórem.
Christus me misit ad istam provínciam, in qua non parvum pópulum acquisívi.
Ego si crucis patíbulum expavéscerem, crucis glóriam non prædicárem.
Dignum sibi Dóminus computávit mártyrem, quem vocávit Apóstolum, dum esset in mari, allelúia.
Videns Andréas crucem, cum gáudio dicébat: «Quia amátor tui semper fui, et desiderávi te amplécti, o bona crux.»
Diléxit Andréam Dóminus in odórem suavitátis.
Bíduo vivens pendébat in cruce beátus Andréas pro Christi nómine, et docébat pópulum.
Non me permíttas, Dómine, fámulum tuum a te separári: tempus est, ut commendétur terræ corpus meum, et me ad te veníre iúbeas.
Andréas vero rogábat pópulum, ut non impedíret passiónem ipsíus.
Accipe me ab homínibus, et redde me magístro meo; ut per te me recípiat, qui per te me redémit, allelúia.
Immaculátam Conceptiónem Vírginis Maríæ celebrémus: Christum eius Fílium adorémus Dóminum.
Admirábile est nomem tuum, Dómine, in univérsa terra, quia in Vírgine María dignum tibi habitáculum præparásti.
In sole pósuit Deus tabernáculum suum.
In conceptióne sua accépit María benedictiónem a Dómino, et misericórdiam a Deo salutári suo.
Diffúsa est grátia in conceptióne eius, et speciósa appáruit inter fílias hóminum.
Adiúvit eam Deus mane dilúculo; sanctificávit tabernáculum suum Altíssimus.
Fundátur exsultatióne univérsæ terræ mons Sion, cívitas regis magni.
Misericórdia et véritas obviavérunt sibi in conceptióne Maríæ; iustítia et pax osculátæ sunt.
Gloriósa dicta sunt de te, cívitas Dei: fundávit te Dóminus in móntibus sanctis.
Sanctimónia et magnificéntia in conceptióne eius: annuntiáte in ómnibus pópulis glóriam eius.
Lætámini, omnes, in Dómino, et confitémini memóriæ sanctitátis eius.
Notum fecit Dóminus opus suum, in conspéctu géntium revelávit glóriam Genetrícis suæ.
Exaltáte Dóminum Deum nostrum, et adoráte tabernáculum eius, quóniam sanctum est.
Benedícite Dómino in ópere suo quia índuit Maríam vestiméntis salútis, et induménto iustítiæ circúmdedit eam.
Christum natum, qui beátum coronávit Stéphanum, veníte, adorémus.
Elegérunt Stéphanum, virum plenum fide et Spíritu Sancto, ut ministráret mensis.
Nemo póterat resístere sapiéntiæ et Spirítui, quo loquebátur.
Eritis ódio ómnibus propter nomen meum; qui autem perseveráverit usque in finem, hic salvus erit.
Cum esset Stéphanus plenus Spíritu Sancto, inténdens in cælum vidit glóriam Dei et Iesum stantem a dextris Dei.
Vidébant omnes fáciem Stéphani tamquam fáciem ángeli stantis inter illos.
Stéphanus, pósitis génibus, clamávit voce magna: «Dómine, ne státuas illis hoc peccátum.»
Testes deposuérunt vestiménta sua secus pedes adulescéntis qui vocabátur Saulus.
Non sunt condígnæ passiónes huius témporis ad futúram glóriam, quæ revelábitur in nobis.
Patefáctæ sunt iánuæ cæli Christi mártyri beáto Stéphano, qui in número mártyrum invéntus est primus.
Mortem quam Salvátor noster dignátus est pro nobis pati, Stéphanus primus réddidit Salvatóri.
Hestérna die Dóminus natus est in terris, ut Stéphanus nascerétur in cælis.
Facta est persecútio magna in Ecclésiam quæ erat Hierosólymis.
Ierúsalem, Ierúsalem, quæ occídis prophétas et lápidas eos, qui ad te míssi sunt.
Regem apostolórum Dóminum, veníte, adorémus.
Vidit Iesus Iacóbum Zebedǽi et Ioánnem fratrem eius et vocávit eos. Illi autem statim, relícta navi et patre suo, secúti sunt eum.
Hic est discípulus ille, quem diligébat Iesus.
Assúmit Iesus Petrum et Iacóbum et Ioánnem, et ducit illos in montem excélsum seórsum solos. Et transfigurátus est coram ipsis.
Ioánnes testimónium perhíbuit Verbo Dei, et testimónium Iesu Christi quæcúmque vidit.
Dixit Iesus Iacóbo et Ioánni, fílii Zebedǽi: «Cálicem quem ego bibo bibétis, et baptísmo quo ego baptízor baptizabímini.»
Ioánnes, Apóstolus et evangelísta, virgo est eléctus a Dómino, atque inter céteros magis diléctus.
Fluénta evangélii de ipso sacro Domínici péctoris fonte Ioánnes potávit.
Iste est Ioánnes, cui Christus in cruce Matrem Vírginem vírgini commendávit.
Venit ad monuméntum ille discípulus quem amábat Iesus; introívit et vidit et crédidit.
Dixit discípulus quem diligébat Iesus: «Dóminus est, allelúia.»
Diligébat autem Ioánnem Iesus, quóniam speciális prærogatíva castitátis amplióri dilectióne fécerat dignum.
Beatíssimus evangelísta et Apóstolus Ioánnes, privilégio amóris præcípui, céteris áltius a Dómino méruit honorári.
Dedit illi Dóminus claritátem ætérnam, et nómine ætérno hereditábit illum.
Christum natum, qui Innocéntes coronávit mártyres, veníte, adorémus.
Innocéntium pássio, Christi exaltátio; Heródes confúsus est, qui eos persecútus est.